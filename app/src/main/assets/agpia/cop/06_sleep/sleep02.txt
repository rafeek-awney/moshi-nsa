<u><h1>ⲉⲩⲁⲅⲅⲉⲗⲓⲟⲛ ⲕⲁⲧⲁ ⲗⲟⲕⲁⲥ</u>
<br>(ⲃ̅: ⲕ̅ⲉ̅-ⲗ̅ⲃ̅)</h1>
<p style="text-align: start">
Ⲟⲩⲟϩ ⲓⲥ ϩⲏⲡⲡⲉ ⲛⲉ ⲟⲩⲟⲛ ⲟⲩⲣⲱⲙⲓ
ϧⲉⲛ Ⲓⲗ̅ⲏ̅ⲙ ⲉⲡⲉϥⲣⲁⲛ ⲡⲉ Ⲥⲓⲙⲉⲱⲛ
ⲟⲩⲟϩ ⲡⲁⲓⲣⲱⲙⲓ ⲡⲉ ⲟⲩⲑ̀ⲙⲏⲓ ⲡⲉ
ⲛ̀ⲣⲉϥⲉⲣϩⲟϯ ⲉϥϫⲟⲩϣⲧ ⲉⲃⲟⲗ
ϧⲁⲧϩⲏ ⲙ̀ⲡ̀ϯⲛⲟⲙϯ ⲙ̀ⲡ̀Ⲓⲥ̅ⲗ ⲟⲩⲟϩ
ⲛⲉ ⲟⲩⲟⲛ ⲟⲩⲡ̅ⲛ̅ⲁ ⲉϥⲟⲩⲁⲃ ⲭⲏ
ϩⲓϫⲱϥ: ⲟⲩⲟϩ ⲛⲉ ⲁⲩⲧⲁⲙⲟϥ ⲡⲉ
ϧⲉⲛ ⲟⲩⲭⲣⲏⲙⲁⲧⲓⲥⲙⲟⲥ ⲛ̀ⲧⲟⲧϥ
ⲙ̀ⲡⲓⲡ̅ⲛ̅ⲁ ⲉ̅ⲑ̅ⲩ ⲉϣ̀ⲧⲉⲙⲑ̀ⲣⲉϥⲛⲁⲩ
ⲉⲫ̀ⲙⲟⲩ ⲙ̀ⲡⲁⲧⲉϥⲛⲁⲩ ⲉⲠⲭ̅ⲥ Ⲡⲟ̅ⲥ̅:
ⲟⲩⲟϩ ⲁϥⲓ̀ ϧⲉⲛ ⲡⲓⲡ̅ⲛ̅ⲁ ⲉϩ̀ⲣⲏⲓ
ⲉⲡⲓⲉⲣⲫⲉⲓ: ⲟⲩⲟϩ ϧⲉⲛ ⲡ̀ϫⲓⲛⲧⲩⲉⲛ
ⲡⲓⲁⲗⲟⲩ Ⲓⲏ̅ⲥ ⲉϧⲟⲩⲛ ⲛ̀ϫⲉ ⲛⲉϥⲓⲟϯ
ⲉⲓ̀ⲣⲓ ⲉϫⲱϥ ⲕⲁⲧⲁ ⲡⲉⲧⲥ̀ϣⲉ ⲛ̀ⲧⲉ
ⲡⲓⲛⲟⲙⲟⲥ: ⲟⲩⲟϩ ⲁϥⲟⲗϥ ⲉϫⲉⲛ
ⲛⲉϥϭⲛⲁⲩϩ ⲛ̀ϫⲉ Ⲥⲓⲙⲉⲱⲛ ⲟⲩⲟϩ
ⲁϥⲥ̀ⲙⲟⲩ ⲉⲪϯ ⲉϥⲫϫⲱ ⲙ̀ⲙⲥ: ϫⲉ
ϯⲛⲟⲩ ⲡⲁⲛⲏⲃ ⲭ̀ⲛⲁⲭⲁ ⲡⲉⲕⲃⲱⲕ
ⲉⲃⲟⲗϧⲉⲛ ⲟⲩϩⲓⲣⲏⲛⲏ ⲕⲁⲧⲁ
ⲡⲉⲕⲥⲁϫⲓ ϫⲉ ⲁⲩⲛⲁⲩ ⲛ̀ϫⲉ ⲛⲁⲃⲁⲗ
ⲉⲡⲉⲕⲛⲟϩⲉⲙ ⲫⲏⲉⲧⲁⲕⲥⲉⲃⲧⲱⲧϥ
ⲙ̀ⲡⲙ̀ⲑⲟ ⲛ̀ⲛⲓⲗⲁⲟⲥ ⲧⲏⲣⲟⲩ:
ⲟⲩⲟⲩⲱⲓⲛⲓ ⲉⲩϭⲱⲣⲡ ⲉⲃⲟⲗ ⲛ̀ⲧⲉ
ϩⲁⲛⲉⲑⲛⲟⲥ ⲛⲉⲙ ⲟⲩⲱⲟⲩ
ⲙ̀ⲡⲉⲕⲗⲁⲟⲥ ⲡⲓⲒⲥ̅ⲗ.
<\p><p>
<i>
Ⲇⲟⲝⲁⲥⲓ ⲕⲩⲣⲓⲉ
<br>
Ⲡⲓⲱⲟⲩ ⲫⲁ ⲡⲉⲛⲛⲟⲩϯ ⲡⲉ.
Ⲧⲉⲛⲟⲩⲱϣⲧ ⲙ̀ⲙⲟⲕ ⲱ Ⲡⲭ̅ⲥ ⲛⲉⲙ
ⲡⲉⲕⲓⲱⲧ ⲛ̀ⲁⲅⲁⲑⲟⲥ ⲛⲉⲙ ⲡⲓⲡ̅ⲛ̅ⲁ ⲉ̅ⲑ̅ⲩ
ϫⲉ ⲁⲕⲓ̀ ⲁⲕⲥⲱϯ ⲙ̀ⲙⲟⲛ ⲛⲁⲓ ⲛⲁⲛ.
</i>
</p>

