<h1><u>
Ϯⲙⲉⲧⲣⲉⲙϩⲉ
</u></h1>
<p style="text-align: start">
Ⲡⲟ̅ⲥ̅ ⲛⲏ ⲧⲏⲣⲟⲩ ⲉⲧⲁⲛⲉⲣⲛⲟⲃⲓ ⲉⲣⲟⲕ
ϧⲉⲛ ⲡⲁⲓⲉϩⲟⲟⲩ ⲫⲁⲓ ⲓ̀ⲧⲉ ϧⲉⲛ ⲡ̀ϩⲱⲃ
ⲓ̀ⲧⲉ ϧⲉⲛ ⲡ̀ⲥⲁϫⲓ ⲓ̀ⲧⲉ ϧⲉⲛ ⲫ̀ⲙⲉⲩⲓ ⲓ̀ⲧⲉ
ϧⲉⲛ ⲛⲓⲉⲑⲉⲥⲓⲥ ⲧⲏⲣⲟⲩ.
Ⲁⲣⲓⲥⲩⲛⲭⲱⲣⲓⲛ ⲛⲁⲛ ⲉⲃⲟⲗ ⲉⲑⲃⲉ
ⲡⲉⲕⲣⲁⲛ ⲉ̅ⲑ̅ⲩ ϩⲱⲥ ⲁⲅⲁⲑⲟⲥ ⲟⲩⲟϩ
ⲙ̀ⲙⲁⲓⲣⲱⲙⲓ. Ⲟⲩⲟϩ ⲁⲣⲓϩ̀ⲙⲟⲧ ⲛⲁⲛ
Ⲫϯ ⲛ̀ⲟⲩⲉϫⲱⲣϩ ⲛ̀ϩⲓⲣⲏⲛⲏⲕⲟⲛ
ⲛⲉⲙ ⲟⲩϩⲩⲛⲓⲙ ⲉⲧⲧⲟⲩⲃⲏⲟⲩⲧ.
Ⲟⲩⲟϩ ⲟⲩⲱⲣⲡ ⲛⲁⲛ ⲛ̀ⲟⲩⲁⲅⲅⲉⲗⲟⲥ
ⲛ̀ⲧⲉ ϯϩⲓⲣⲏⲛⲏ ⲛ̀ⲧⲉϥⲣⲱⲓⲥ ⲉⲣⲟⲛ
ⲉⲃⲟⲗϩⲁ ⲡⲉⲧϩⲱⲟⲩ ⲛⲓⲃⲉⲛ ⲛⲉⲙ
ⲙⲁⲥⲧⲓⲅⲅⲟⲥ ⲛⲓⲃⲉⲛ ⲛⲉⲙ ⲡⲓⲣⲁⲥⲙⲟⲥ
ⲛⲓⲃⲉⲛ ⲛ̀ⲧⲉ ⲡⲓϫⲁϫⲓ ϧⲉⲛ ⲡⲓϩ̀ⲙⲟⲧ
ⲛⲉⲙ ϯⲙⲉⲧⲙⲁⲓⲣⲱⲙⲓ ⲛ̀ⲧⲉ
ⲡⲉⲕⲙⲟⲛⲟⲅⲉⲛⲏⲥ ⲛ̀ϣⲏⲣⲓ ⲡⲉⲛⲟ̅ⲥ̅
ⲟⲩⲟϩ ⲡⲉⲛⲛⲟⲩϯ ⲟⲩⲟϩ ⲡⲉⲛⲥ̅ⲱ̅ⲣ Ⲓⲏ̅ⲥ
Ⲡⲭ̅ⲥ. Ⲫⲁⲓ ⲉⲧⲉ ⲉⲃⲟⲗϩⲓⲧⲟⲧϥ ⲉⲣⲉ
ⲡⲓⲱⲟⲩ ⲛⲉⲙ ⲡⲓⲧⲁⲓⲟ ⲛⲉⲙ ⲡⲓⲁⲙⲁϩⲓ
ⲉⲣⲡ̀ⲣⲉⲡⲓ ⲛⲁⲕ ⲛⲉⲙⲁϥ ⲛⲉⲙ ⲡⲓⲡ̅ⲛ̅ⲁ
ⲉⲑ̅ⲩ ⲛ̀ⲣⲉϥⲧⲁⲛϧⲟ ⲟⲩⲟϩ
ⲛ̀ⲟⲙⲟⲟⲩⲥⲓⲟⲥ ⲛⲉⲙⲁⲕ. Ϯⲛⲟⲩ ⲛⲉⲙ
ⲛ̀ⲥⲏⲟⲩ ⲛⲓⲃⲉⲛ ⲛⲉⲙ ϣⲁ ⲉⲛⲉϩ ⲛ̀ⲧⲉ
ⲛⲓⲉⲛⲉϩ ⲧⲏⲣⲟⲩ ⲁⲙⲏⲛⲭ.
</p>

