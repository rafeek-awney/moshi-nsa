<h1><u>
القطع
</u></h1>

<ul><li>
<p style="text-align: start">
 Ϩⲏⲡⲡⲉ ⲁⲛⲟⲕ ϯⲥⲉⲃⲧⲱⲧ ⲛ̀ⲧⲁⲟ̀ϩⲓ
ⲉⲣⲁⲧ ⲙ̀ⲡⲉⲙ̀ⲑⲟ ⲙ̀ⲡⲓⲣⲉϥϯϩⲁⲡ
ⲙ̀ⲙⲏⲓ: ⲉⲓⲉⲣϩⲟϯ ⲟⲩⲟϩ ⲉⲓϣ̀ⲑⲉⲣⲑⲱⲣ
ⲉⲃⲟⲗϧⲉⲛ ⲡ̀ⲁ̀ϣⲁⲓ ⲛ̀ⲛⲁⲛⲟⲃⲓ. Ϫⲉ
ⲡⲓⲁϩⲓ ⲫⲏⲉⲑⲙⲟⲩⲛⲕ ϧⲉⲛ
ⲛⲓϭⲓϣϣⲱⲟⲩ ϥ̀ⲙ̀ ⲡ
ϣ̀ⲁ ⲙ̀ⲡⲓϩⲁⲡ:
ⲁⲗⲗⲁ ⲁⲣⲓⲙⲉⲧⲁⲛⲟⲓⲛ ⲱ ⲧⲁⲯⲩⲭⲏ
ϩⲟⲥ ⲉⲣⲉⲭⲏ ϩⲓ ⲡⲓⲕⲁϩⲓ ϫⲉ ⲡⲓⲟⲩⲁⲛ
ϧⲉⲛ ⲡⲓⲙ̀ϩⲁⲩ ⲉϥϩⲱⲥ ⲁⲛ: ⲟⲩⲟϩ
ⲙ̀ⲙⲟⲛ ⲟⲩⲁⲓ ⲛ̀ⲛⲓⲣⲉϥⲙⲱⲩⲧ
ⲉⲣⲫ̀ⲙⲉⲩⲓ ⲙ̀Ⲫϯ: ⲟⲩⲟϩ ⲙ̀ⲙⲟⲛ ϩ̀ⲗⲓ
ϧⲉⲛ ⲁⲙⲉⲛϯ ϣⲉⲡϩ̀ⲙⲟⲧ ⲛ̀ⲧⲟⲧϥ.
Ϩⲏⲡⲡⲉ ⲭⲁⲣⲉⲛⲉϩⲥⲓ ⲉⲃⲟⲗϧⲉⲛ
ⲡⲓϩⲩⲛⲓⲙ ⲛ̀ⲧⲉ ϯⲙⲉⲧⲁⲙⲉⲗⲏⲥ
ⲟⲩⲟϩ ⲧⲱⲃϩ ⲙ̀ⲡⲓⲥ̅ⲱ̅ⲣ ϧⲉⲛ
ⲟⲩⲙⲉⲧⲁⲛⲓⲁ ⲉⲣⲉϫⲱ ⲙ̀ⲙⲟⲥ ϫⲉ ⲛⲁⲓ
ⲛⲏⲓ ⲱ Ⲫϯ ⲥⲱϯ ⲙ̀ⲙⲟⲓ
<br><i>(Ⲇⲟⲝⲁ ⲡⲁⲧⲣⲓ ⲕⲉ ⲩⲓⲱ ⲕⲁⲓ ⲁⲅⲓⲟ ⲡ̀ⲛⲉⲩⲙⲁⲧⲓ).</i>
</p></li><li>
<p style="text-align: start">
 Ⲓⲥϫⲉ ⲡⲓⲁϩⲓ ⲙⲏⲛ ⲉⲃⲟⲗ ⲟⲩⲟϩ
ⲡⲁⲓⲕⲟⲥⲙⲟⲥ ⲟⲩⲁⲑⲙⲟⲩⲛⲕ ⲡⲉ ⲓⲥ
ⲑ̀ⲛⲉ ⲡⲉ ⲛⲁϣⲱⲡⲓ ⲛⲉ ⲱ ⲧⲁⲯⲩⲭⲏ
ⲛ̀ⲟⲩⲗⲱⲓϫⲓ ⲉⲥⲟⲩⲱⲛϩ ⲉⲃⲟⲗ: ⲁⲗⲗⲁ
ⲁϥϣⲁⲛϭⲱⲣⲡ ⲉⲃⲟⲗ ⲛ̀ϫⲉ
ⲛⲉϩ̀ⲃⲏⲟⲩⲓ̀ ⲉⲧϩⲱⲟⲩ ⲛⲉⲙ
ⲛⲉⲡⲉⲧϩⲱⲟⲩ ⲉⲧϫⲁⲓⲱⲟⲩ ⲙ̀ⲡⲉⲙ̀ⲑⲟ
ⲙ̀ⲡⲓⲣⲉϥϯϩⲁⲡ ⲙ̀ⲙⲏⲓ ⲛ̀ⲁϣ ⲛ̀ⲣⲏϯ
ⲧⲉⲣⲁⲣⲁⲟⲩⲱ ⲟⲩⲟϩ ⲛ̀ⲑⲟ ϩⲓϫⲉⲛ
ⲡⲓϭⲗⲟϫ ⲛ̀ⲛⲓⲛⲟⲃⲓ ⲉⲣⲉⲣⲁϧⲧ ⲟⲩⲟϩ
ϧⲉⲛ ⲡⲓϫⲓⲛⲑⲉⲃⲓⲟ ⲙ̀ⲡⲓⲥⲱⲙⲁ ⲧⲉⲟⲓ
ⲛ̀ϭⲉⲛⲛⲉ: ⲱ Ⲡⲭ̅ⲥ ⲡⲉⲛⲛⲟⲩϯ ⲉⲑⲃⲉ
ϯⲧⲟⲧⲥ ⲙ̀ⲡⲉⲕϩⲁⲡ ⲉⲧⲟⲓ ⲛ̀ϩⲟϯ
ϯⲛⲟϣⲡⲧ ⲟⲩⲟϩ ⲉⲑⲃⲉ ⲡⲓⲁⲕⲧⲓⲛ
ⲛ̀ⲧⲉⲕⲙⲉⲑⲛⲟⲩϯ ϯϭⲓϩⲉⲗⲓ ⲁⲛⲟⲕ ⲡⲉ
ⲡⲓⲛⲉⲃⲏⲓ ⲟⲩⲟϩ ⲉⲧⲑⲱⲗⲉⲃ:
ⲉⲧⲉⲛⲕⲟⲧ ϩⲓϫⲉⲛ ⲙⲁⲛⲉⲛⲕⲟⲧ
ⲉⲧⲉⲣⲁⲙⲉⲗⲏⲥ ϧⲉⲛ ⲡⲁⲱⲛϧ: ⲁⲗⲗⲁ
ϯⲛⲉⲣ ⲙ̀ⲫ̀ⲣⲏϯ ⲙ̀ⲡⲓⲧⲉⲗⲱⲛⲏⲥ
ⲉⲓⲕⲱⲗϩ ⲉⲧⲁⲙⲉⲥⲧⲉⲛϩⲏⲧ ⲉⲓϫⲱ
ⲙ̀ⲙⲟⲥ ϫⲉ ⲁⲛⲟⲕ ⲟⲩⲣⲉϥⲉⲣⲛⲟⲃⲓ ⲡⲉ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li><li>
<p style="text-align: start">
 Ϯⲡⲁⲣⲑⲉⲛⲟⲥ ⲛ̀ⲁⲧⲑⲱⲗⲉⲃ
ⲁⲓⲣⲃⲟⲏⲑⲓⲛ ⲉⲣⲟⲓ ⲁⲛⲟⲕ ⲡⲉ ⲡⲉⲕⲃⲱⲕ
ⲟⲩⲟϩ ⲙⲁⲑ̀ⲣⲉⲛⲓⲙⲉⲩⲓ ⲉⲧϩⲱⲟⲩ ⲟⲩⲉⲓ
ⲥⲁⲃⲗ ⲙ̀ⲙⲟⲓ: ⲟⲩⲟϩ ⲛⲉϩⲥⲓ
ⲛ̀ⲧⲁⲯⲩⲭⲏ ⲛ̀ⲧⲉⲥϣ̀ⲗⲏⲗ ⲟⲩⲟϩ
ⲛ̀ⲧⲉⲥⲣⲱⲓⲥ: ϫⲉ ⲛⲁⲥϩⲱⲣⲡ ϧⲉⲛ
ⲟⲩⲉⲛⲕⲟⲧ ⲉϥϩⲟⲣϣ: ϫⲉ ⲛ̀ⲑⲟ
ⲟⲩⲙⲁⲩ ⲉⲥϫⲟⲣ ⲟⲩⲟϩ ⲛ̀ⲣⲉϥⲛⲁⲓ
ⲟⲩⲟϩ ⲛ̀ⲣⲉϥϯⲧⲟⲧⲥ: ϯⲙⲁⲩ
ⲛ̀ϯⲙⲟⲩⲙⲓ ⲙ̀ⲡⲓⲱⲛϧ: ⲡⲁⲟⲩⲣⲟ ⲟⲩⲟϩ
ⲡⲁⲛⲟⲩϯ Ⲓⲏ̅ⲥ Ⲡⲭ̅ⲥ ⲡⲉ ⲧⲁϩⲉⲗⲡⲓⲥ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li></ul>

