<h1><u>
Ⲯⲁⲗⲙⲟⲥ ⲣ̅ⲕ̅ⲑ
</u></h1>
<p style="text-align: start">
Ⲉⲃⲟⲗϧⲉⲛ ⲛⲏⲉⲧϣⲏⲕ ⲁⲓⲱϣ ⲟⲩⲃⲏⲕ
Ⲡⲟ̅ⲥ̅: Ⲡⲟ̅ⲥ̅ ⲥⲱⲧⲉⲙ ⲉⲧⲁⲥ̀ⲙⲏ.
Ⲙⲁⲣⲟⲩϣⲱⲡⲓ ⲛ̀ϫⲉ ⲛⲉⲕⲙⲁϣϫ
ⲉⲩϯⲛ̀ϩ̀ⲑⲏⲟⲩ ⲉⲧ̀ⲥ̀ⲙⲏ ⲛ̀ⲧⲉ ⲡⲁϯϩⲟ:
ⲁⲕϣⲁⲛϯϩ̀ⲑⲏⲕ ⲉⲁⲛⲟⲙⲓⲁ Ⲡⲟ̅ⲥ̅:
Ⲡⲟ̅ⲥ̅ ⲛⲓⲙ ⲉⲑⲛⲁϣ̀ⲟ̀ϩⲓ ⲉⲣⲁⲧϥ: ϫⲉ
ⲡⲓⲭⲱ ⲉⲃⲟⲗ ⲟⲩ ⲉⲃⲟⲗ ϩⲓⲧⲟⲧⲕ ⲡⲉ.
Ⲉⲑⲃⲉ ⲡⲉⲕⲣⲁⲛ Ⲡⲟ̅ⲥ̅ ⲁⲓⲁⲙⲟⲛⲓ
ⲛ̀ⲧⲟⲧ ⲛⲁⲕ: ⲁⲧⲁⲯⲩⲭⲏ ⲁⲙⲟⲛⲓ
ⲛ̀ⲧⲟⲧⲥ ⲉⲡⲉⲕⲛⲟⲙⲟⲥ. Ⲁⲥⲉⲣϩⲉⲗⲡⲓⲥ
ⲉⲠⲟ̅ⲥ̅ ⲛ̀ϫⲉ ⲧⲁⲯⲩⲭⲏ ⲓⲥϫⲉⲛ
ⲡⲓⲁⲣⲉϩ ⲛ̀ⲧⲉ ϣⲱⲣⲡ ϣⲁ ⲡⲓⲉϫⲱⲣϩ:
ⲓⲥϫⲉⲛ ⲡⲓⲁⲣⲉϩ ⲛ̀ⲧⲉ ϣⲱⲣⲡ ⲙⲁⲣⲉ
ⲡ̀Ⲓⲥ̅ⲗ ⲉⲣϩⲉⲗⲡⲓⲥ ⲉⲠⲟ̅ⲥ̅. Ϫⲉ ⲫ̀ⲛⲁⲓ
ϧⲁⲧⲉⲛ Ⲡⲟ̅ⲥ̅ ⲟⲩⲟϩ ⲟⲩⲛⲓϣϯ ⲡⲉ
ⲡⲉϥⲥⲱϯ: ⲟⲩⲟϩ ⲛ̀ⲑⲟϥ ⲉⲑⲛⲁⲥⲉⲧ
ⲡ̀Ⲓⲥ̅ⲗ ⲛⲉϥⲁⲛⲟⲙⲓⲁ ⲧⲏⲣⲟⲩ. ⲁ̅ⲗ 
</p>

