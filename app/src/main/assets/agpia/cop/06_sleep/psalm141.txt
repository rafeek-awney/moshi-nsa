<h1><u>
Ⲯⲁⲗⲙⲟⲥ ⲣ̅ⲙ̅ⲁ
</u></h1>
<p style="text-align: start">
Ⲁⲓⲱϣ ⲛ̀ⲧⲁⲥ̀ⲙⲏ ⲉⲡ̀ϣⲱⲓ ϩⲁ Ⲡⲟ̅ⲥ̅:
ⲁⲓⲧⲱⲃϩ ⲙ̀Ⲡⲟ̅ⲥ̅ ϧⲉⲛ ⲧⲁⲥ̀ⲙⲏ:
ϯⲛⲁϫⲱϣ ⲙ̀ⲡⲁϯϩⲟ ⲙ̀ⲡⲉϥⲙ̀ⲑⲟ
ⲉⲡ̀ϫⲓⲛⲑ̀ⲣⲉϥⲙⲟⲩⲛⲕ ⲥⲁⲃⲟⲗ ⲙ̀ⲙⲟⲓ
ⲛ̀ϫⲉ ⲡⲁⲡ̅ⲛ̅ⲁ.
Ⲟⲩⲟϩ ⲛ̀ⲑⲟⲕ ⲁⲕⲉⲙⲓ ⲉⲛⲁⲙⲱⲓⲧ ϧⲉⲛ
ⲡⲁⲓⲙⲱⲓⲧ ⲫⲁⲓ ⲉⲛⲁⲓⲙⲟϣⲓ ϩⲓⲱⲧϥ.
Ⲁⲩⲭⲱⲛ ⲛⲏⲓ ⲛ̀ϩⲁⲛⲫⲁϣ: ⲛⲁⲓϯ
ⲛⲓⲁⲧ ⲥⲁⲟⲩⲓⲛⲁⲙ ⲟⲩⲟϩ ⲛⲁⲓϫⲟⲩϣⲧ
ϫⲉ ϥ̀ϣⲟⲡ ⲁⲛ ⲛ̀ϫⲉ
ⲫⲏⲉⲑⲛⲁⲥⲟⲩⲱⲛⲧ. Ⲁϥⲧⲁⲕⲟ ⲛ̀ϫⲉ
ⲟⲩⲫⲱⲧ ⲥⲁⲃⲟⲗ ⲙ̀ⲙⲟⲓ: ⲟⲩⲟϩ ⲙ̀ⲙⲟⲛ
ⲫⲏⲉⲧⲕⲱϯ ⲛ̀ⲥⲁ ⲧⲁⲩⲯⲭⲏ. Ⲁⲓⲱϣ
ⲟⲩⲃⲏⲕ Ⲡⲟ̅ⲥ̅ ⲟⲩⲟϩ ⲁⲓϫⲟⲥ ϫⲉ ⲛ̀ⲑⲟⲕ
ⲡⲉ ⲧⲁϩⲉⲗⲡⲓⲥ: ⲧⲁⲧⲟⲓ ϧⲉⲛ ⲡ̀ⲕⲁϩⲓ
ⲛ̀ⲧⲉ ⲛⲏⲉⲧⲟⲛϧ. Ⲙⲁϩⲑⲏⲕ ⲉⲡⲁϯϩⲟ
ϫⲉ ⲁⲓⲑⲉⲃⲓⲟⲓ ⲉⲙⲁϣⲱ: ⲛⲁϩⲙⲉⲧ
ⲉⲃⲟⲗ ⲛ̀ⲧⲟⲧⲟⲩ ⲛ̀ⲛⲏⲉⲧϭⲟϫⲓ ⲛ̀ⲥⲱⲓ:
ϫⲉ ⲁⲩⲁⲙⲁϩⲓ ⲉϩⲟⲧⲉ ⲉⲣⲟⲓ. Ⲁⲛⲓⲟⲩⲓ̀
ⲛ̀ⲧⲁⲯⲩⲭⲏ ⲉⲃⲟⲗϧⲉⲛ ⲟⲩϣ̀ⲧⲉⲕⲟ
ⲉⲡ̀ϫⲓⲛⲟⲩⲱⲛϩ ⲉⲃⲟⲗ ⲙ̀ⲡⲉⲕⲣⲁⲛ
Ⲡⲟ̅ⲥ̅. Ⲥⲉⲟ̀ϩⲓ ⲛⲏⲓ ⲛ̀ϫⲉ ϩⲁⲛⲑ̀ⲙⲏⲓ
ϣⲁⲧⲉⲕϯ ⲛⲏⲓ ⲛ̀ⲟⲩϣⲉⲃⲓⲱ. ⲁ̅ⲗ
</p>
