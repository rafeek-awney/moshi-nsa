<h1><u>
Ⲯⲁⲗⲙⲟⲥ ⲋ
</u><h1>
<p>
Ⲡⲟ̅ⲥ̅ ⲙ̀ⲡⲉⲣⲥⲟϩⲓ ⲙ̀ⲙⲟⲓ ϧⲉⲛ ⲡⲉⲕϫⲱⲛⲧ. ⲟⲩⲇⲉ
ⲛ̀ϩ̀ⲣⲏⲓ ϧⲉⲛ ⲡⲉⲕⲙ̀ⲃⲟⲛ ⲙ̀ⲡⲉⲣϯⲥ̀ⲃⲱ ⲛⲏⲓ.
Ⲛⲁⲓ ⲛⲏⲓ Ⲡⲟ̅ⲥ̅ ϫⲉ ⲁⲛⲟⲕ
ⲟⲩⲁⲥⲑⲉⲛⲏⲥ.Ⲙⲁⲧⲁⲗϭⲟⲓ Ⲡⲟ̅ⲥ̅ ϫⲉ ⲛⲁⲕⲁⲥ
ⲁⲩϣ̀ⲧⲟⲣⲧⲉⲣ. Ⲟⲩⲟϩ ⲁⲧⲁⲯⲩⲭⲏ
ϣ̀ⲑⲟⲣⲧⲉⲣ ⲉⲙⲁϣⲱ. Ⲟⲩⲟϩ ⲛ̀ⲑⲟⲕ Ⲡⲟ̅ⲥ̅ ϣⲁ
ⲑ̀ⲛⲁⲩ ϫⲉ ⲕⲟⲧⲕ ⲛⲟϩⲉⲙ ⲛ̀ⲧⲁⲯⲩⲭⲏ.
Ⲙⲁⲧⲁⲛϧⲟⲓ ⲉⲑⲃⲉ ⲡⲉⲕⲛⲁⲓ ϫⲉ ⲙ̀ⲙⲟⲛ
ⲫⲏⲉⲧϧⲉⲛ ⲫ̀ⲙⲟⲩ ⲉⲫⲙⲉⲩⲓ̀ ⲉⲣⲟⲕ. Ⲁⲓϧⲓⲥⲓ
ϧⲉⲛ ⲡⲁϥⲓⲁϩⲟⲙ. Ϯⲛⲁϫⲱⲕⲉⲙ ⲙ̀ⲡⲁϭⲗⲟϫ
ⲛ̀ⲉ̀ϫⲱⲣϩ ⲛⲓⲃⲉⲛ. Ϧⲉⲛ ⲛⲁⲉⲣⲙⲱⲟⲩⲓ̀
ϯⲛⲁϩⲱⲣⲡ ⲭ̀ⲡⲁⲫ̀ⲣⲏϣ. Ⲁϥⲑⲟϩ ⲛ̀ϫⲉ
ⲛⲁⲃⲁⲗ 1ⲛⲧⲉⲛ ⲡ̀ϫⲱⲛⲧ. Ⲁⲓⲉⲣⲁⲡⲁⲥ ϧⲉⲛ
ⲛⲁϫⲁϫⲓ ⲧⲏⲣⲟⲩ. 
Ϩⲉⲛ ⲑⲏⲛⲟⲩ ⲥⲁⲃⲟⲗ ⲙ̀ⲙⲟⲓ ⲟⲩⲟⲛ ⲛⲓⲃⲉⲛ
ⲉⲧⲉⲣϩⲱⲃ ⲉϯⲁⲛⲟⲙⲓⲁ.
Ϫⲉ ⲁⲠⲟ̅ⲥ̅ ⲥⲱⲧⲉⲙ ⲉ̀ⲧ̀ⲥ̀ⲙⲏ ⲛ̀ⲧⲉ ⲡⲁⲓⲣⲓⲙⲓ.
Ⲡⲟ̅ⲥ̅ ⲁϥⲥⲱⲧⲉⲙ ⲉⲡⲁϯϩⲟ. ⲀⲠⲟ̅ⲥ̅ ϣⲱⲡ
ⲛ̀ⲧⲁⲡ̀ⲣⲟⲥⲉⲩⲭⲏ ⲉⲣⲟϥ.
Ⲉⲩⲉ̀ϭⲓϣⲓⲡⲓ ⲟⲩⲟϩ ⲉⲩⲉ̀ϣ̀ⲑⲟⲣⲧⲉⲣ ⲉⲙⲁϣⲱ
ⲛ̀ϫⲉ ⲛⲁϫⲁϫⲓ ⲧⲏⲣⲟⲩ.
Ⲉⲩⲉ̀ⲕⲟⲧⲟⲩ ⲉ̀ⲫⲁϩⲟⲩ ⲉⲩⲉ̀ϭⲓϣⲓⲡⲓ ⲉⲙⲁϣⲱ
ⲛ̀ⲭⲱⲗⲉⲙ. ⲁ̅ⲗ̅
</p>
