<h1><u>
Ⲯⲁⲗⲙⲟⲥ ⲣ̅ⲙ̅ⲉ
</u></h1>
<p style="text-align: start">
Ⲁⲗⲗⲏⲟⲩⲓⲁ ⲫⲁ Ⲁⲅⲅⲉⲟⲥ ⲛⲉⲙ
Ⲍⲁⲭⲁⲣⲓⲁⲥ
Ⲧⲁⲯⲩⲭⲏ ⲥ̀ⲙⲟⲩ Ⲡⲟ̅ⲥ̅ ϯⲛⲁⲥ̀ⲙⲟⲩ
ⲉⲠⲟ̅ⲥ̅ ϧⲉⲛ ⲡⲁⲱⲛϧ: ϯⲛⲁⲉⲣⲯⲁⲗⲓⲛ
ⲉⲡⲁⲛⲟⲩϯ ϩⲟⲥ ϯϣⲟⲡ.
Ⲙ̀ⲡⲉⲣⲭⲁϩⲑⲏⲧⲉⲛ ⲉϫⲉⲛ ⲛⲓⲁⲡⲭⲱⲛ
ⲛⲉⲙ ⲛⲓϣⲏⲣⲓ ⲛ̀ⲧⲉ ⲛⲓⲣⲱⲙⲓ: ⲛⲏⲉⲧⲉ
ⲙ̀ⲙⲟⲛ ⲟⲩϫⲁⲓ ϣⲡ ⲛⲱⲟⲩ. Ⲉϥⲉ̀ⲓ̀
ⲉⲃⲟⲗ ⲛⲟⲩⲡ̅ⲛ̅ⲁ ⲟⲩⲟϩ ⲉϥⲉ̀ⲧⲁⲥⲑⲟ
ⲉⲡⲉϥⲕⲁϩⲓ: ϧⲉⲛ ⲡⲓⲉϩⲟⲟⲩ
ⲉⲧⲉⲙ̀ⲙⲁⲩ ⲉⲩⲉ̀ⲧⲁⲕⲟ ⲛ̀ϫⲉ
ⲟⲩⲙⲟⲕⲙⲉⲕ ⲧⲏⲣⲟⲩ. Ⲱⲟⲩⲛⲓⲁⲧϥ
ⲙ̀ⲫⲏⲉⲧⲉ Ⲫϯ ⲛ̀Ⲓⲁⲕⲱⲃ ⲡⲉ
ⲡⲉϥⲃⲟⲏⲑⲟⲥ: ⲉⲣⲉ ⲧⲉϥϩⲉⲗⲡⲓⲥ ϧⲉⲛ
Ⲡⲟ̅ⲥ̅ ⲡⲉϥⲛⲟⲩϯ. Ⲫⲏⲉⲧⲁϥⲑⲁⲙⲓⲟ
ⲛ̀ⲧ̀ⲫⲉ ⲛⲉⲙ ⲡⲓⲕⲁϩⲓ: ⲫ̀ⲓⲟⲙ ⲛⲉⲙ ⲛⲏ
ⲧⲏⲣⲟⲩ ⲉⲧϣⲟⲡ ⲛ̀ϧⲏⲧϥ.
Ⲫⲏⲉⲧⲁⲣⲉϩ ⲉⲟⲩⲙⲉⲑⲙⲏⲓ ϣⲁ ⲉⲛⲉϩ:
ⲉϥⲓ̀ⲣⲓ ⲛ̀ⲟⲩϩⲁⲡ ⲛ̀ⲛⲏⲉⲧϭⲏⲛ̀ϫⲟⲛⲥ:
ⲁϥϯ ⲛ̀ⲟⲩϧ̀ⲣⲉ ⲛ̀ⲛⲏⲉⲧϩⲟⲕⲉⲣ. Ⲡⲟ̅ⲥ̅
ⲛⲁⲃⲱⲗ ⲛ̀ⲛⲏⲉⲧⲥⲱⲛϩ ⲉⲃⲟⲗ: Ⲡⲟ̅ⲥ̅
ⲛⲁⲧⲁϩⲟ ⲉⲣⲁⲧⲟⲩ
ⲛ̀ⲛⲏⲉⲧⲁⲩⲣⲁϧⲧⲟⲩ ⲉϧ̀ⲣⲏⲓ.
Ⲡⲟ̅ⲥ̅ ϥ̀ϯⲥ̀ⲃⲱ ⲛ̀ⲛⲓⲃⲉⲗⲗⲉⲩ: Ⲡⲟ̅ⲥ̅
ⲙⲉⲓ ⲛ̀ⲛⲓⲑ̀ⲙⲏⲓ: Ⲡⲟ̅ⲥ̅ ⲛⲁⲁⲣⲉϩ
ⲛⲓϣⲉⲙⲙⲱⲟⲩ: ⲟⲩⲟⲣⲫⲁⲛⲟⲥ ⲛⲉⲙ
ⲟⲩⲭⲏⲣⲁ ϥ̀ⲛⲁϣⲟⲡⲟⲩ ⲉⲣⲟϥ: ⲟⲩⲟϩ
ⲫ̀ⲙⲱⲓⲧ ⲛ̀ⲧⲉ ⲛⲓⲣⲉϥⲉⲣⲛⲟⲃⲓ
ϥ̀ⲛⲁⲧⲁⲕⲟ. Ⲉϥⲉ̀ⲉⲣⲟⲩⲣⲟ ⲛ̀ϫⲉ Ⲡⲟ̅ⲥ̅
ϣⲁ ⲉⲛⲉϩ: ⲟⲩⲟϩ ⲡⲉⲛⲟⲩϯ Ⲥⲓⲱⲛ
ⲓⲥϫⲉⲛ ϫⲱⲟⲩ ϣⲁ ϫⲱⲟⲩ. ⲁ̅ⲗ
</p>

