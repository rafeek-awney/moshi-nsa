<h1><u>
Ⲯⲁⲗⲙⲟⲥ ⲕ̅ⲋ̅
</u><h1>
<p>
Ⲡⲟ̅ⲥ̅ ⲡⲉ ⲡⲁⲟⲩⲟⲩⲱⲓⲛⲓ ⲛⲉⲙ ⲡⲁⲛⲟϩⲉⲙ
ⲁⲓⲛⲁⲉⲣϩⲟϯ ⲁⲟⲛⲕ ϧⲁⲧϩⲏ ⲛ̀ⲛⲓⲙ: Ⲡⲟ̅ⲥ̅
ⲡⲉⲧϯ ⲉ̀ϩ̀ⲣⲏⲓ ⲉϫⲉⲛ ⲡⲁⲟⲩϫⲁⲓ
ⲁⲓⲛⲁⲉⲣϫⲁⲃⲓϩⲏⲧ ⲁⲛⲟⲕ ϧⲁⲧϩⲏ ⲛ̀ⲛⲓⲙ.
Ϧⲉⲛ ⲡ̀ϫⲓⲛⲑⲣⲟⲩϧⲱⲛⲧ ⲉⲣⲟⲓ ⲛ̀ϫⲉ
ⲛϣⲉⲧⲙ̀ⲕⲁϩ ⲛⲏⲓ ⲉⲑⲣⲟⲩⲟⲩⲱⲙ ⲉⲃⲟⲗϧⲉⲛ
ⲛⲁⲁ̀ϥⲟⲩⲓ̀: ⲛⲏⲉⲧϩⲟϫϩⲉϫ ⲙ̀ⲙⲟⲓ ⲛⲉⲙ
ⲛⲁϫⲁϫⲓ ⲛ̀ⲑⲱⲟⲩ ⲁⲩϣⲱⲛⲓ ⲟⲩⲟϩ ⲁⲩϩⲉⲓ.
Ⲉϣⲱⲡ ⲁⲣⲉϣⲁⲛ ⲟⲩⲡⲁⲣⲉⲙⲃⲟⲗⲏ ⲃⲱⲧⲥ
ⲉⲣⲟⲓ ⲛ̀ⲛⲉϥⲉⲣϩⲟϯ ⲛ̀ϫⲉ ⲡⲁϩⲏⲧ. Ⲉϣⲱⲡ
ⲁⲣⲉϣⲁⲛ ⲡⲩⲡⲟⲗⲉⲙⲟⲥ ⲧⲱⲛϥ ⲉ̀ϩ̀ⲣⲏⲓ
ⲉϫⲱⲓ ϧⲉⲛ ⲫⲁⲓ ⲁⲛⲟⲕ ϯⲉⲣϩⲉⲗⲡⲓⲥ.
Ⲟⲩⲁⲓ ⲡⲉ ⲉⲧⲁⲓⲉⲣⲉⲧⲓⲛ ⲙ̀ⲙⲟϥ ⲛ̀ⲧⲉⲛ Ⲡⲟ̅ⲥ̅:
ⲫⲁⲓ ⲟⲛ ⲡⲉ ϯⲛⲁⲕⲱϯ
ⲛ̀ⲥⲱϥ:ⲉ̀ⲡ̀ϫⲓⲛⲧⲁϣⲱⲡⲓ ϧⲉⲛ ⲡ̀ⲏⲓ ⲙ̀Ⲡⲟ̅ⲥ̅
ⲛ̀ⲛⲓⲉ̀ϩⲟⲟⲩ ⲧⲏⲣⲟⲩⲛ̀ⲧⲉ
ⲡⲁⲱⲛϧ.Ⲉ̀ⲡ̀ϫⲓⲛⲑ̀ⲣⲓⲛⲁⲩ ⲉ̀ⲡ̀ⲟⲩⲛⲟϥ ⲙ̀Ⲡⲟ̅ⲥ̅:
ⲟⲩⲟϩ ⲉ̀ϫⲉⲙⲡ̀ϣⲓⲛⲓ ⲙ̀ⲡⲉϥⲉⲣⲫⲉⲓ ⲉ̅ⲑ̅ⲩ. Ϫⲉ
ⲁϥϩⲟⲡⲧ ϧⲉⲛ ⲧⲉϥⲥ̀ⲕⲏⲛⲏ ϧⲉⲛ ⲡ̀ⲉ̀ϩⲟⲟⲩ
ⲛ̀ⲧⲉ ⲛⲁⲡⲉⲧϩⲱⲟⲩ:ⲁϥⲉⲣⲥ̀ⲕⲉⲡⲁⲍⲓⲛ ⲉϫⲱⲓ
ϧⲉⲛ ⲡⲉⲧϩⲏⲡ ⲃ̀ⲧⲉ ⲧⲉϥⲥ̀ⲕⲏⲛⲏ. Ⲁϥϭⲟⲥⲧ
ϩⲓϫⲉⲛ ⲟⲩⲡⲉⲧⲣⲁ: ⲟⲩⲟϩ ϯⲛⲟⲩ ϩⲏⲡⲡⲉ
ⲁϥϭⲓⲥⲓ ⲛ̀ⲧⲁⲁ̀ⲫⲉ ⲉϫⲉⲛ ⲛⲁϫⲁϫⲓ. Ⲁⲓⲕⲱϯ
ⲟⲩⲟϩ ⲁⲓϣⲱⲧ ϧⲉⲛ ⲧⲉϥⲥ̀ⲕⲏⲛⲏ
ⲛⲟⲩϣⲟⲩϣⲱⲟⲩϣⲓ ⲛ̀ⲉ̀ϣ̀ⲗⲏⲗⲟⲩⲓ̀:
Ⲉⲓⲉ̀ϩⲱⲥ ⲟⲩⲟϩ ⲉⲓⲉ̀ⲉⲣⲯⲁⲗⲓⲛ ⲉ̀Ⲡⲟ̅ⲥ̅:
ⲥⲱⲧⲉⲙ Ⲡⲟ̅ⲥ̅ ⲉⲡⲁϧ̀ⲣⲱⲟⲩ ⲉⲧⲁⲓⲱϣ ⲉⲃⲟⲗ
ⲛ̀ϧⲏⲧϥ. Ⲛⲁⲓ ⲛⲏⲓ ⲟⲩⲟϩ ⲥⲱⲧⲉⲙ ⲉⲣⲟⲓ: ϫⲉ
ⲛ̀ⲑⲟⲕ ⲡⲉ ⲉⲧⲁ ⲡⲁϩⲏⲧ ϫⲟⲥ ⲛⲁⲕ: ⲁⲓⲕⲱϯ
ⲛ̀ⲥⲁ ⲡⲉⲕϩⲟ: ⲡⲉⲕϩⲟ Ⲡⲟ̅ⲥ̅ ⲡⲉ ϯⲛⲁⲕⲱϯ
ⲛ̀ⲥⲱϥ.
Ⲙ̀ⲡⲉⲣⲫⲱⲛϩ ⲙ̀ⲡⲉⲕϩⲟ ⲥⲁⲃⲟⲗ ⲙ̀ⲙⲟⲓ:
ⲟⲩⲟϩ ⲙ̀ⲡⲉⲣⲣⲓⲕⲓ ⲥⲁⲃⲟⲗ ⲙ̀ⲡⲉⲕⲃⲱⲕ ϧⲉⲛ
ⲟⲩϫⲱⲛⲧ. Ϣⲱⲡⲓ ⲛⲏⲓ ⲛ̀ⲟⲩⲃⲟⲏⲑⲟⲥ ⲟⲩⲟϩ
ⲙ̀ⲡⲉⲣⲭⲁⲧ ⲛ̀ⲥⲱⲕ: ⲟⲩⲇⲉ ⲙ̀ⲡⲉⲣϩⲓⲡ̀ϩⲟ
ⲙ̀ⲙⲟⲓ Ⲫϯ ⲡⲁⲥ̅ⲱ̅ⲣ̅ : ϫⲉ ⲡⲁⲓⲱⲧⲛⲉⲙ
ⲧⲁⲙⲁⲩ ⲛⲉⲧⲁⲩⲭⲁⲧ ⲛ̀ⲥⲱⲟⲩ Ⲡⲟ̅ⲥ̅ ⲇⲉ
ⲡⲉⲧⲁϥϣⲟⲡⲧϥ.
Ⲥⲉⲙⲛⲉ ⲛⲟⲙⲟⲥ ⲛⲏⲓ Ⲡⲟ̅ⲥ̅ ϩⲓ ⲛⲉⲕⲙⲱⲓⲧ:
ⲟⲩⲟϩ ϭⲓⲙⲱⲓⲧ ⲛⲏⲓ ϧⲉⲛ ⲟⲩⲙⲱⲓⲧ
ⲉϥⲥⲟⲩⲧⲱⲛ ⲉⲑⲃⲉ ⲛⲁϫⲁϫⲓ. Ⲙ̀ⲡⲉⲣⲧⲏⲓⲧ
ⲉ̀ⲧⲟⲩⲧⲟⲩ ⲛ̀ϩⲁⲡ ⲯⲩⲭⲏ ⲛ̀ⲧⲉ
ⲛⲏⲉⲧϩⲟϫϩⲉϫ ⲙ̀ⲙⲟⲓ: ϫⲉ ⲁⲩⲧⲱⲟⲩⲛⲟⲩ
ⲉ̀ϩ̀ⲣⲏⲓ ⲉ̀ϫⲱⲓ ⲛ̀ϫⲉ ϩⲁⲛⲙⲉⲧⲙⲉⲑⲣⲉⲩ
ⲛ̀ⲛⲣⲉϥϭⲓⲛϫⲟⲛⲥ: ⲟⲩⲟϩ ⲁϯⲙⲉⲧϭⲓⲛϫⲟⲛⲥ
ϫⲉ ⲙⲉⲑⲛⲟⲩϫ ⲉⲣⲟⲥ ⲙ̀ⲙⲓⲛ
ⲙ̀ⲙⲟⲥ.Ⲉⲓⲉ̀ⲛⲁϩϯ ⲉ̀ⲡ̀ϫⲓⲛⲛⲁⲩ ⲉ̀ⲛⲓⲁⲅⲁⲑⲟⲛ
ⲛ̀ⲧⲉ Ⲡⲟ̅ⲥ̅ ϧⲉⲛ ⲡ̀ⲕⲁϩⲓ ⲛ̀ⲧⲉ ⲛⲏⲉⲧⲟⲛϧ.Ⲟ̀ϩⲓ
ⲙ̀Ⲡⲟ̅ⲥ̅ ϫⲉⲙⲛⲟⲙϯ ⲟⲩⲟϩ ⲙⲁⲣⲉϥⲧⲁϫⲣⲟ
1ⲛ̀ϫⲉ ⲡⲉⲕϩⲏⲧ ⲟⲩⲟϩ ⲟ̀ϩⲓ ⲙ̀Ⲡⲟ̅ⲥ̅. ⲁ̅ⲗ
</p>
