<h1><u>
Ⲯⲁⲗⲙⲟⲥ ⲣ̅ⲕ̅ 
</u></h1>
<p style="text-align: start">
ϯϩⲱⲇⲏ ⲛ̀ⲧⲉ ⲛⲓⲁⲃⲁⲑⲙⲟⲥ.
Ⲁⲓϥⲁⲓ ⲛ̀ⲛⲁⲃⲁⲗ ⲉϫⲉⲛ ⲛⲓⲧⲱⲟⲩ: ϫⲉ
ⲁⲥⲛⲏⲟⲩ ⲛⲏⲓ ⲉⲃⲟⲗ ⲑⲱⲛ ⲛ̀ϫⲉ
ⲧⲁⲃⲟⲏⲑⲓⲁ: ⲧⲁⲃⲟⲏⲑⲓⲁ ⲁⲛⲟⲕ ⲟⲩ
ⲉⲃⲟⲗϩⲓⲧⲉⲛ Ⲡⲟ̅ⲥ̅ ⲧⲉ:
ⲫⲏⲉⲧⲁϥⲑⲁⲙⲓⲟⲛ̀ⲧ̀ⲫⲉ ⲛⲉⲙ ⲡ̀ⲕⲁϩⲓ.
Ⲙ̀ⲡⲉⲣϯ ⲛ̀ⲧⲉⲕϭⲁⲗⲟϫ ⲉⲩⲕⲓⲙ ⲟⲩⲇⲉ
ⲙ̀ⲡⲉⲛⲑ̀ⲣⲓϩⲩⲛⲓⲙ ⲛ̀ϫⲉ ⲫⲏⲉⲧⲁⲣⲉϩ
ⲉⲣⲟⲕ: Ⲡⲟ̅ⲥ̅ ⲉϥⲉ̀ⲉⲣⲥ̀ⲕⲉⲡⲏ ⲉϫⲉⲛ
ⲧⲉⲕϫⲓϫ ⲛ̀ⲟⲩⲓ̀ⲛⲁⲙ: ⲛ̀ⲛⲓⲉϩⲟⲟⲩ
ⲧⲏⲣⲟⲩ ⲛ̀ⲛⲉϥⲣⲟⲕϩⲕ ⲛ̀ϫⲉ ⲫ̀ⲣⲏ ⲟⲩⲇⲉ
ⲡⲓⲓⲟϩ ϧⲉⲛ ⲡⲓⲉϫⲱⲣϩ. Ⲡⲟ̅ⲥ̅ ⲉϥⲉ̀ⲁⲣⲉϩ
ⲉⲣⲟⲕ ⲉⲃⲟⲗϩⲁ ⲡⲉⲧϩⲱⲟⲩ ⲛⲓⲃⲉⲛ:
ⲉϥⲉ̀ⲁⲣⲉϩ ⲉⲧⲉⲕⲯⲩⲭⲏ ⲛ̀ϫⲉ Ⲡⲟ̅ⲥ̅.
Ⲡⲟ̅ⲥ̅ ⲉϥⲉ̀ⲁⲣⲉϩ ⲉⲡⲉⲕⲙⲱⲓⲧ ⲉϧⲟⲩⲛ
ⲛⲉⲙ ⲡⲉⲕⲙⲱⲓⲧ ⲉⲃⲟⲗ ⲓⲥϫⲉⲛ ϯⲛⲟⲩ
ⲛⲉⲙ ϣⲁ ⲉⲛⲉϩ. ⲁ̅ⲗ̅
</p>

