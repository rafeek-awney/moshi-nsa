<h1><u>
Ⲯⲁⲗⲙⲟⲥ ⲓ̅ⲃ̅
</u><h1>
<p>
Ϣⲁ ⲑ̀ⲛⲁⲩ ϫⲉ Ⲡⲟ̅ⲥ̅ ⲕ̀ⲓ̀ⲣⲓ ⲙ̀ϣⲁ ⲉ̀ⲃⲟⲗ: ϣⲁ
ⲑ̀ⲛⲁⲩ ϫⲉ ⲕ̀ⲫⲟⲛϩ ⲙ̀ⲡⲉⲕϩⲟ ⲥⲁⲃⲟⲗ ⲙ̀ⲙⲟⲓ.
Ϣⲁ ⲑ̀ⲛⲁⲩ ϫⲉ ⲉⲓⲭⲱ ⲛ̀ⲛⲁⲓⲥⲟϭⲛⲓ ϧⲉⲛ
ⲧⲁⲯⲩⲭⲏ ⲛⲉⲙ ⲛⲓⲁⲙ̀ⲕⲁⲩϩ ϧⲉⲛⲡⲁϩⲏⲧ
ⲙ̀ⲡⲓⲉ̀ϩⲟⲟⲩ ⲧⲏⲣϥ.Ϣⲁ ⲑ̀ⲛⲁⲩ ϫⲉ ϥ̀ϭⲓⲥⲓ
ⲙ̀ⲙⲟϥ ⲉ̀ϩ̀ⲣⲏⲓ ⲉϫⲱⲓ ⲛ̀ϫⲉ ⲛⲁϫⲁϫⲓ.
Ⲥⲟⲙⲥ ⲥⲱⲧⲉⲙ ⲉⲣⲟⲓ Ⲡⲟ̅ⲥ̅ ⲡⲁⲛⲟⲩϯ:
ⲙⲁⲫ̀ⲟⲩⲱⲓⲛⲓ ⲛⲛⲁⲃⲁⲗ ⲙⲏⲡⲱⲥ ⲛ̀ⲧⲁϩⲱⲣⲡ
ϧⲉⲛ ⲫ̀ⲙⲟⲩ: ⲙⲏⲡⲟⲧⲉ ⲛ̀ⲧⲉ ⲡⲁϫⲁϫⲓ ϫⲟⲥ
ϫⲉ ⲁⲓϫⲉⲙϫⲟⲙ ⲟⲩⲃⲏϥ. Ⲛⲏⲉⲧϩⲟϫϩⲉϫ
ⲙ̀ⲙⲟⲓ ⲥⲉⲛⲁⲑⲉⲗⲏⲗ ⲉϣⲱⲡ
ⲁⲓϣⲁⲛⲕⲓⲙ.Ⲁⲛⲟⲕ ⲇⲉ ⲁⲓⲉⲣϩⲉⲗⲡⲓⲥ
ⲉ̀ⲡⲉⲕⲛⲁⲓ: ⲡⲁϩⲏⲧ ⲛⲁⲑⲉⲗⲏⲗ ⲉ̀ϩ̀ⲣⲏⲓ
ⲡⲉⲕⲛⲟϩⲉⲙ>. Ϯⲛⲁϩⲱⲥ ⲉ̀Ⲡⲟ̅ⲥ̅
ⲫⲏⲉⲧⲁϥⲉⲣⲡⲉⲑⲛⲁⲛⲉϥ ⲛⲏⲓ ⲟⲩⲟϩ
ϯⲛⲁⲉⲣⲯⲁⲗⲓⲛ ⲉ̀ⲫ̀ⲣⲁⲛ ⲙ̀Ⲡⲟ̅ⲥ̅ ⲡⲉⲧϭⲟⲥⲓ.
ⲁⲗ̅
</p>
