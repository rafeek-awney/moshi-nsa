<h1><u>
Ⲯⲁⲗⲙⲟⲥ ⲣ̅ⲑ̅
</u></h1>
<p style="text-align: start">
Ⲡⲉϫⲉ Ⲡⲟ̅ⲥ̅ ⲙ̀ⲡⲁⲟ̅ⲥ̅ ϫⲉ ϩⲉⲙⲥⲓ
ⲥⲁⲧⲁⲟⲩⲓ̀ⲛⲁⲙ: ϣⲁϯⲭⲱ ⲛ̀ⲛⲉⲕϫⲁϫⲓ
ⲥⲁⲡⲉⲥⲏⲧ ⲛ̀ⲛⲉⲕϭⲁⲗⲁⲩϫ.
Ⲟⲩϣ̀ⲃⲱⲧ ⲛ̀ϫⲟⲙ ⲛ̀ⲧⲁⲕ ⲉϥⲉ̀ⲟⲩⲣⲡϥ
ⲛ̀ϫⲉ Ⲡⲟ̅ⲥ̅ ⲉⲃⲟⲗϧⲉⲛ Ⲥⲓⲱⲛ: ⲟⲩⲟϩ
ⲉⲕⲉ̀ⲉⲣⲟ̅ⲥ̅ ϧⲉⲛ ⲑ̀ⲙⲏϯ ⲛ̀ⲛⲉⲕϫⲁϫⲓ.
Ⲥ̀ϣⲟⲡ ⲛⲉⲙⲁⲕ ⲛ̀ϫⲉ ϯⲁⲣⲭⲏ ϧⲉⲛ
ⲡ̀ⲉ̀ϩⲟⲟⲩ ⲛ̀ⲧⲉ ⲧⲉⲕϫⲟⲙ: ϧⲉⲛ
ⲫ̀ⲟⲩⲱⲓⲛⲓ ⲛ̀ⲧⲉ ⲛⲏⲉ̅ⲑ̅ⲩ. Ⲉⲃⲟⲗϧⲉⲛ
ⲑ̀ⲛⲉϫⲓ ϧⲁϫⲱϥ ⲙ̀ⲡⲓⲥⲓⲟⲩ ⲛ̀ⲧⲉ
ϩⲁⲛⲁⲧⲟⲟⲩⲓ̀ ⲁⲛⲟⲕ ⲁⲓϫ̀ⲫⲟⲕ.
Ⲁϥⲱⲣⲕ ⲛ̀ϫⲉ Ⲡⲟ̅ⲥ̅ ⲟⲩⲟϩ
ⲛ̀ⲛⲉϥⲟⲩⲱⲙ ⲛ̀ϩ̀ⲑⲏϥ: ϫⲉ ⲛ̀ⲑⲟⲕ ⲡⲉ
ⲫ̀ⲟⲩⲏⲃ ϣⲁ ⲉⲛⲉϩ. Ⲡⲟ̅ⲥ̅ ⲥⲁⲟⲩⲓ̀ⲛⲁⲙ
ⲙ̀ⲙⲟⲕ ⲁϥϧⲟⲙϧⲉⲙ ϧⲉⲛ ⲡ̀ⲉ̀ϩⲟⲟⲩ
ⲛ̀ⲧⲉ ⲡⲉϥϫⲱⲛⲧ ⲛ̀ϩⲁⲛⲟⲩⲣⲱⲟⲩ.
Ⲉϥⲉ̀ϯϩⲁⲡ ϧⲉⲛ ⲛⲓⲉⲑⲛⲟⲥ
ⲉϥⲉ̀ⲙⲁϩⲟⲩ ⲛ̀ϩⲁⲛϩ̀ⲧⲟⲡ: ⲟⲩⲟϩ
ⲉϥⲉ̀ϧⲟⲙϧⲉⲙ ⲛ̀ⲧ̀ⲁⲫⲉ ⲛ̀ⲟⲩⲙⲏϣ
ϩⲓⲉⲛ ⲡ̀ⲕⲁϩⲓ. Ⲉϥⲉ̀ⲥⲉ ⲙⲱⲟⲩ ϩⲓ
ⲫ̀ⲙⲱⲓⲧ ⲉⲃⲟⲗϧⲉⲛ ⲟⲩⲙⲟⲩⲛⲥⲱⲣⲉⲙ:
ⲉⲑⲃⲉ ⲫⲁⲓ ⲉϥⲉ̀ϭⲓⲥⲓ ⲛ̀ⲟⲩⲁⲫⲉ. ⲁ̅ⲗ̅
</p>
