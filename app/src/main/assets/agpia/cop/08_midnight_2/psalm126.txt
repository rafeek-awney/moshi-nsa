<h1><u>
Ⲯⲁⲗⲙⲟⲥ ⲣ̅ⲕ̅ⲋ
</u></h1>
<p style="text-align: start">
Ⲁⲣⲉϣ̀ⲧⲉⲙ Ⲡⲟ̅ⲥ̅ ⲕⲱϯ ⲛ̀ⲟⲩⲏⲓ
ⲁⲩϭⲓϧⲓⲥⲓ ⲉ̀ⲫ̀ⲗⲏⲟⲩ ⲛ̀ϫⲉ ⲛϣⲉⲧⲕⲱⲧ
ⲙ̀ⲙⲟϥ: ⲁⲣⲉϣ̀ⲧⲉⲙ Ⲡⲟ̅ⲥ̅ ⲣⲱⲓⲥ
ⲉⲟⲩⲡⲟⲗⲓⲥ ⲁⲩⲉⲣϣ̀ⲣⲱⲓⲥ ⲉⲫ̀ⲗⲏⲟⲩ
ⲛ̀ϫⲉ ⲛⲏⲉⲧⲁⲣⲉϩ.
Ⲟⲩⲫ̀ⲗⲏⲟⲩ ⲛⲱⲧⲉⲛ ⲡⲉ ⲉϣⲉⲣⲡ
ⲑⲏⲛⲟⲩ: ⲧⲉⲛⲑⲏⲛⲟⲩ ⲙⲉⲛⲉⲥⲁ
ⲑ̀ⲣⲉⲧⲉⲧⲉⲛϩⲉⲙⲥⲓ ⲛⲏⲉⲑⲟⲩⲱⲙ
ⲛ̀ⲟⲩⲱⲓⲕ ⲛ̀ⲉⲙⲕⲁϩ ⲛ̀ϩⲏⲧ. Ⲉϣⲱⲡ
ⲁϥϣⲁⲛϯ ⲛ̀ⲟⲩⲉⲛⲕⲟⲧ ⲛ̀ⲛⲉϥⲙⲉⲛⲣⲁϯ:
ϩⲏⲡⲡⲉ ⲓⲥ ϯⲕ̀ⲗⲏⲣⲟⲛⲟⲙⲓⲁ ⲛ̀ⲧⲉ Ⲡⲟ̅ⲥ̅:
ϩⲁⲛϣⲏⲣⲓ ⲛⲉ ⲙ̀ⲃⲉⲭⲉ ⲙ̀ⲡ̀ⲟⲩⲧⲁϩ ⲛ̀ⲧⲉ
ⲑ̀ⲛⲉϫⲓ. Ⲙ̀ⲫ̀ⲣⲏϯ ⲛ̀ϩⲁⲛⲥⲟⲑⲛⲉϥ ϧⲉⲛ
ⲧ̀ϫⲓϫ ⲛ̀ⲧⲉ ⲟⲩϫⲱⲣⲓ: ⲫⲁⲓ ⲡⲉ ⲙ̀ⲫ̀ⲣⲏϯ
ⲛ̀ⲛⲓϣⲏⲣⲓ ⲛ̀ⲧⲉ ⲛⲏⲉⲧⲁⲩⲛⲟϣⲡⲟⲩ
ⲉⲃⲟⲗ. Ⲱⲟⲩⲛⲓⲁⲧϥ ⲙ̀ⲡⲓⲣⲱⲙⲓ
ⲉⲑⲛⲁϫⲱⲕ ⲛ̀ⲧⲉϥⲉⲡⲓⲑⲩⲙⲓⲁ ⲉⲃⲟⲗ
ⲙ̀ⲙⲱⲟⲩ: ⲧⲟⲧⲉ ⲛ̀ⲛⲟⲩϭⲓϣⲓⲡⲓ ⲉϣⲱⲡ
ⲁⲩϣⲁⲛⲥⲁϫⲓ ⲛⲉⲙ ⲛⲟⲩϫⲁϫⲓ ϧⲉⲛ
ⲛⲓⲡⲩⲗⲏ. ⲁ̅ⲗ 
</p>

