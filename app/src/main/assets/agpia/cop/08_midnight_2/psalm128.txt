<h1><u>
Ⲯⲁⲗⲙⲟⲥ ⲣ̅ⲕ̅ⲏ
</u></h1>
<p style="text-align: start">
Ⲟⲩⲙⲏϣ ⲛ̀ⲥⲟⲡ ⲁⲩⲃⲱⲧⲥ ⲉⲣⲟⲓ ⲓⲥϫⲉⲛ
ⲧⲁⲙⲉⲧⲁⲗⲟⲩ. Ⲙⲁⲣⲉϥϫⲟⲥ ⲛ̀ϫⲉ ⲡ̀Ⲓⲥ̅ⲗ
ϫⲉ ⲟⲩⲙⲏϣ ⲛ̀ⲥⲟⲡ ⲁⲃⲱⲧⲥ ⲉⲣⲟⲓ
ⲓⲥϫⲉⲛ ⲧⲁⲙⲉⲧⲁⲗⲟⲩ: ⲕⲉ ⲅⲁⲣ
ⲙⲡⲟⲩϣ̀ϫⲉⲙϫⲟⲙ ⲉⲣⲟⲓ. Ⲛⲁⲩⲙⲓϣⲓ
ⲉϫⲉⲛ ⲧⲁϭⲓⲥⲓ ⲛ̀ϫⲉ ⲛⲓⲣⲉϥⲉⲣⲛⲟⲃⲓ:
ⲁⲩⲑ̀ⲣⲉⲥⲟⲩⲉⲓ ⲛ̀ϫⲉ ⲧⲟⲩⲁⲛⲟⲙⲓⲁ.
Ⲟⲩⲑ̀ⲙⲏⲓ ⲡⲉ Ⲡⲟ̅ⲥ̅: ϥ̀ⲛⲁⲥⲱⲗⲡ
ⲛ̀ⲛⲓⲙⲟϯ ⲛ̀ⲧⲉ ⲛⲓⲣⲉϥⲉⲣⲛⲟⲃⲓ.
Ⲙⲁⲣⲟⲩϭⲓϣⲓⲡⲓ ⲟⲩⲟϩ ⲙⲁⲣⲟⲩⲕⲟⲧⲟⲩ
ⲉⲫⲁϩⲟⲩ ⲛ̀ϫⲉ ⲟⲩⲟⲛ ⲛⲓⲃⲉⲛ ⲉⲑⲙⲟⲥϯ
ⲛ̀Ⲥⲓⲱⲛ. Ⲙⲁⲣⲟⲩϣⲱⲡⲓ ⲙ̀ⲫ̀ⲣⲏϯ
ⲛ̀ⲟⲩⲥⲱⲟⲩⲃⲉⲛ ⲛ̀ⲧⲉ ⲟⲩϫⲉⲛⲉⲫⲱⲣ ⲫⲏ
ⲉϣⲁϥϣⲱⲟⲩⲓ̀ ⲙ̀ⲡⲁⲧⲟⲩϥⲟϫϥ.
Ⲫⲏⲉⲧⲉ ⲙ̀ⲡⲉϥⲙⲁϩ ⲧⲟⲧϥ ⲛ̀ϧⲏⲧϥ
ⲛ̀ϫⲉ ⲫⲏⲉⲧⲥⲱϧ: ⲟⲩⲇⲉ ⲙ̀ⲡⲉϥⲙⲁϩ
ⲕⲉⲛϥ ⲛ̀ϫⲉ ⲫⲏⲉⲧⲥⲱⲕⲓ ⲛ̀ⲛⲓⲭ̀ⲛⲁⲩ.
Ⲟⲩⲟϩ ⲙ̀ⲡⲟⲩϫⲟⲥ ⲛ̀ϫⲉ ⲛⲏⲉⲧⲥⲓⲛⲓ ϫⲉ
ⲡⲓⲥ̀ⲙⲟⲩ ⲙ̀Ⲡⲟ̅ⲥ̅ ⲉϫⲉⲛ ⲑⲏⲛⲟⲩ:
ⲁⲛⲥ̀ⲙⲟⲩ ⲉⲣⲱⲧⲉⲛ ϧⲉⲛ ⲫ̀ⲣⲁⲛ ⲙ̀Ⲡⲟ̅ⲥ̅.
ⲁ̅ⲗ̅.
</p>
