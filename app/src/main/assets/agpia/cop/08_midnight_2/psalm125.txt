<h1><u>
Ⲯⲁⲗⲙⲟⲥ ⲣ̅ⲕ̅ⲉ
</u></h1>
<p style="text-align: start">
Ϧⲉⲛ ⲡ̀ϫⲓⲛⲑ̀ⲣⲉ Ⲡⲟ̅ⲥ̅ ⲧⲁⲥⲑⲟ
ⲛ̀ϯⲭⲙⲁⲗⲱⲥⲓⲁ ⲛ̀ⲧⲉ Ⲥⲓⲱⲛ: ⲁⲛϣⲱⲡⲓ
ⲙ̀ⲫ̀ⲣⲏϯ ⲛ̀ϩⲁⲛⲟⲩⲟⲛ ⲉⲁⲩⲙⲟϯⲛⲟⲙϯ
ⲛⲱⲟⲩ. Ⲧⲟⲧⲉ ⲣⲱⲛ ⲁϥⲙⲟϩ ⲛ̀ⲣⲁϣⲓ:
ⲟⲩⲟϩ ⲡⲉⲛⲗⲁⲥ ϧⲉⲛ ⲟⲩⲑⲉⲗⲏⲗ:
ⲧⲟⲧⲉ ⲉⲩⲉ̀ϫⲟⲥ ϧⲉⲛ ⲛⲓⲉⲑⲛⲟⲥ: ϫⲉ
ⲁⲠⲟ̅ⲥ̅ ⲧⲁϣⲉⲓ̀ⲣⲓ ⲛⲉⲙⲁⲛ: ⲁⲛϣⲱⲡⲓ
ⲉⲛⲟⲩⲛⲟϥ ⲙ̀ⲙⲟⲛ: Ⲡⲟ̅ⲥ̅ ⲉⲕⲉ̀ⲧⲁⲥⲑⲟ
ⲛ̀ⲧⲉⲛⲉⲭⲙⲁⲗⲱⲥⲓⲁ ⲙ̀ⲫ̀ⲣⲏϯ
ⲛ̀ⲟⲩⲙⲟⲩⲛⲥⲱⲣⲉⲙ ϩⲓ ⲫ̀ⲣⲏⲥ.
Ⲛⲏⲉⲧⲥⲓϯ ϧⲉⲛ ϩⲁⲛⲉⲣⲙⲱⲟⲩⲓ̀
ⲉⲩⲉ̀ⲥⲱϧ ϧⲉⲛ ⲟⲩⲑⲉⲗⲏⲗ: ⲉⲩⲙⲟϣⲓ
ⲉⲛⲁⲩⲙⲟϣⲓ ⲡⲉ: ⲟⲩⲟϩ ⲛⲁⲩⲣⲓⲙⲓ ⲡⲉ
ⲉⲩϥⲁⲓ ⲛ̀ⲛⲟⲩϫ̀ⲣⲟϫ: ⲉⲩⲛⲏⲟⲩ ⲇⲉ ⲉⲩⲉ̀ⲓ̀
ϧⲉⲛ ⲟⲩⲑⲉⲗⲏⲗ ⲉⲩϥⲁⲓ ⲛ̀ⲛⲟⲩⲭ̀ⲛⲁⲩ.
Ⲁⲗ
</p>

