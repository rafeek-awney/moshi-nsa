<h1><u>
القطع 
</u></h1>
<ul><li>
<p style="text-align: start">
Ⲙⲟⲓ ⲛⲏⲓ ⲡⲟ̅ⲥ̅ ⲛⲁϩⲛⲙⲟⲩⲙⲓ
ⲛ̀ⲉⲣⲙⲱⲟⲩⲓ ⲉⲛⲁϣⲱⲟⲩ ⲕⲁⲧⲁ ⲫ̀ⲣⲏϯ
ⲉⲧⲁⲕⲧⲏⲓⲥ ⲓⲥϫⲉⲛ ϣⲟⲣⲡ ⲛ̀ϯⲥ̀ϩⲓⲙⲓ
ⲛ̀ⲣⲉϥⲉⲣⲛⲟⲃⲓ. Ⲟⲩⲟϩ ⲁⲣⲓⲧⲧ
ⲛ̀ⲉⲙⲡ̀ϣⲁ ⲉⲑⲣⲓϩⲱⲣⲡ ⲉⲛⲉⲕϭⲁⲗⲁⲩϫ
ⲛⲁⲓ ⲉⲧⲁⲩⲁⲓⲧ ⲛ̀ⲣⲉⲙϩⲉ ⲉⲃⲟⲗϧⲉⲛ
ⲫ̀ⲙⲱⲓⲧ ⲛ̀ⲧⲉ ϯⲡⲗⲁⲛⲏ. Ⲟⲩⲟϩ
ⲛ̀ⲧⲁⲓ̀ⲛⲓ ⲛⲁⲕ ⲉϧⲟⲩⲛ ⲛ̀ⲟⲩⲥⲟϫⲉⲛ
ⲉⲛⲁϣⲉⲛⲟⲩⲛⲉϥ ⲟⲩⲟϩ ⲛ̀ⲧⲁϫ̀ⲫⲟ ⲛⲏⲓ
ⲛ̀ⲟⲩⲃⲓⲟⲥ ⲉϥⲧⲟⲥⲃⲏⲟⲩⲧ ϩⲓⲧⲉⲛ
ϯⲙⲉⲧⲁⲛⲟⲓⲁ ϩⲓⲛⲁ ⲛ̀ⲧⲁⲥⲱⲧⲉⲙ
ⲁⲛⲟⲕ ⲏϯⲥ̀ⲙⲏ ⲉⲑⲙⲉϩ ⲛ̀ⲣⲁϣⲓ
ⲉⲧⲉⲙ̀ⲙⲁⲩ ϫⲉ ⲡⲉⲕⲛⲁϩϯ
Ⲡⲉⲧⲁϥⲛⲁϩⲙⲉⲕ.
<br><i>(Ⲇⲟⲝⲁ ⲡⲁⲧⲣⲓ ⲕⲉ ⲩⲓⲱ ⲕⲁⲓ ⲁⲅⲓⲟ ⲡ̀ⲛⲉⲩⲙⲁⲧⲓ).</i>
</p></li><li>
<p style="text-align: start">
Ⲉϣⲱⲡ ⲁⲓϣⲁⲛϯϩ̀ⲑⲏ ⲙ̀ⲡ̀ⲁϣⲁⲓ ⲛ̀ⲧⲉ
ⲛⲁϩ̀ⲃⲏⲟⲩⲓ̀ ⲙ̀ⲡⲟⲛⲏⲣⲟⲛ ⲟⲩⲟϩ
ⲛ̀ⲧⲉϥⲓ̀ ⲉϫⲉⲛ ⲡⲁϩⲏⲧ ⲛ̀ϫⲉ ⲫ̀ⲉⲙⲩⲓ
ⲛ̀ϯⲕⲣⲓⲥⲓⲥ ⲉⲧⲟⲓ ⲛ̀ϩⲟϯ ⲉⲧⲉⲙ̀ⲙⲁⲩ
ϣⲁϥⲁⲙⲟⲛⲓ ⲙ̀ⲙⲟⲓ ⲛ̀ϫⲉ ⲩⲥ̀ⲑⲉⲣⲧⲉⲣ.
Ϯⲛⲁⲫⲱⲧ ϩⲁⲣⲟⲕ Ⲫϯ ⲡⲓⲙⲁⲓⲣⲱⲙⲓ
ⲙⲡⲉⲣⲫⲱⲛϩ ⲙ̀ⲡⲉⲕϩⲟ ⲥⲁⲃⲟⲗ
ⲙ̀ⲙⲟⲓ. Ⲉⲓϯϩⲟ ⲉⲣⲟⲕ ⲫⲏⲉⲧⲟⲓ
ⲛ̀ⲁⲑⲛⲟⲃⲓ ⲙ̀ⲙⲁⲩⲁⲧⲕ ⲁⲣⲓϩ̀ⲙⲟⲧ
ⲛ̀ⲧⲁⲯⲩⲭⲏ ⲛ̀ⲉ̀ⲃⲓⲏⲛ ⲛ̀ⲟⲩⲕⲁⲧⲁⲛⲓⲝⲓⲥ
ⲙ̀ⲡⲁⲧⲉ ϯϧⲁⲉ̀ ⲟⲩⲟϩ ⲛⲁϩⲙⲉⲧ
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li><li>
<p style="text-align: start">
Ⲛⲓⲫⲏⲟⲩⲓ̀ ⲥⲱϩⲱⲥ ⲉⲣⲟ ⲱ ⲑⲏⲉⲑⲙⲉϩ
ⲛ̀ϩ̀ⲙⲟⲧ ϯϣⲉⲗⲉⲧ ⲛ̀ⲁⲧⲅⲁⲙⲟⲥ.
ⲁⲛⲟⲛ ⲇⲉ ϩⲱⲛ ⲧⲉⲛϯⲱⲟⲩ
ⲙ̀ⲡⲉϫⲓⲛⲙⲓⲥⲓ ⲛ̀ⲁⲧⲥⲁϫⲓ ⲙ̀ⲙⲟϥ. Ⲱ
ϯⲙⲁⲥⲛⲟⲩϯ ⲁⲣⲓⲡ̀ⲣⲉⲥⲃⲉⲩⲓⲛ ⲉⲑⲃⲉ
ⲫ̀ⲛⲟϩⲉⲙ ⲛ̀ⲧⲉ ⲛⲏⲉⲧⲉⲛⲟⲩⲛ
ⲙ̀ⲯⲩⲭⲏ
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li><li>
<p style="text-align: start">
 Ⲱ ⲡⲓⲟⲩⲣⲟ ⲛ̀ⲉ̀ⲡⲟⲩⲣⲁⲛⲓⲟⲛ ⲟⲩⲟϩ
ⲙ̀ⲡⲁⲣⲁⲕⲗⲏⲧⲟⲛ ⲡⲓⲡ̅ⲛ̅ⲁ ⲛ̀ⲧⲉ
ϯⲙⲉⲑⲙⲏⲓ ⲫⲏⲉⲧϣⲟⲡ ϧⲉⲛ ⲙⲁⲓ ⲛⲓⲃⲉⲛ
ⲟⲩⲟϩ ⲉⲑⲙⲟϩ ⲙ̀ⲡⲓⲡ̀ⲧⲏⲣϥ ⲡⲓⲑⲩⲥⲁⲩⲣⲟⲥ
ⲛ̀ⲧⲉ ⲛⲓⲁⲅⲁⲑⲟⲛ ⲟⲩⲟϩ ⲫ̀ⲣⲉϥϯ
ⲙ̀ⲡ̀ⲱⲛϧ. Ⲁⲣⲓⲕⲁⲧⲁⲝⲓⲟⲛ ⲁⲙⲟⲩ ϣⲱⲡⲓ
ⲛ̀ϧⲏⲧⲉⲛ ⲟⲩⲟϩ ⲙⲁⲧⲟⲩⲃⲟⲛ ⲉⲃⲟⲗϩⲁ
ⲑⲱⲗⲉⲃ ⲛⲓⲃⲉⲛ ⲱ ⲡⲓⲁⲅⲁⲑⲟⲥ ⲟⲩⲟϩ
ⲉⲕⲉ̀ⲛⲟϩⲉⲙ ⲛ̀ⲛⲏⲉⲧⲉⲛⲟⲩⲛ ⲙ̀ⲯⲩⲭⲏ. 
<br><i>(Ⲇⲟⲝⲁ ⲡⲁⲧⲣⲓ ⲕⲉ ⲩⲓⲱ ⲕⲁⲓ ⲁⲅⲓⲟ ⲡ̀ⲛⲉⲩⲙⲁⲧⲓ).</i>
</p></li><li>
<p style="text-align: start">
Ⲙ̀ⲫ̀ⲣⲏϯ ⲉⲧⲁⲕϣⲱⲡⲓ ⲛⲉⲙ
ⲛⲉⲕⲙⲁⲑⲏⲧⲏⲥ ⲱ ⲡⲓⲥ̅ⲱ̅ⲣ ⲟⲩⲟϩ
ⲁⲕϯⲛⲱⲟⲩ ⲛ̀ϯϩⲓⲣⲏⲛⲏ ⲁⲙⲟⲩ ⲟⲛ
ⲉⲕⲉ̀ϣⲱⲡⲓ ⲛⲉⲙⲁⲛ ⲟⲩⲟϩ ⲉⲕⲉ̀ⲧⲟⲩϫⲟⲛ
ⲟⲩⲟϩ ⲉⲕⲉ̀ⲛϩⲉⲙ ⲛ̀ⲛⲏⲉⲧⲉⲛⲟⲩⲛ
ⲙ̀ⲯⲩⲭⲏ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li><li>
<p style="text-align: start">
 Ⲉϣⲱⲡ ⲁⲛϣⲁⲛ ⲟϩⲓ ⲉⲣⲁⲧⲉⲛ ϧⲉⲛ
ⲡⲉⲕⲉⲣⲫⲉⲓ ⲉ̅ⲑ̅ⲩ ⲧⲉⲛⲱⲡ ⲙ̀ⲙⲟⲛ ⲙ̀ⲫ̀ⲣⲏϯ
ⲛ̀ⲛⲏⲉⲧⲟϩⲓ ⲉⲣⲁⲧⲟⲩ ϧⲉⲛ ⲧ̀ⲫⲉ ⲱ
ϯⲑⲟⲉⲧⲟⲕⲟⲥ ⲛ̀ⲑⲟ ⲧⲉ ϯⲡⲩⲗⲏⲗ ⲛ̀ⲧⲉ
ⲧ̀ⲫⲉ ⲁⲟⲩⲱⲛ ⲛⲁⲛ ⲙ̀ⲫ̀ⲣⲟ ⲛ̀ⲧⲉ ⲡⲓⲛⲁⲓ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li></ul>

