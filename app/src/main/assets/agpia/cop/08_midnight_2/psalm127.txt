<h1><u>
Ⲯⲁⲗⲙⲟⲥ ⲣ̅ⲕ̅ⲍ
</u></h1>
<p style="text-align: start">
Ⲱⲟⲩⲛⲓⲧⲁⲟⲩ ⲛ̀ⲟⲩⲛ ⲛⲓⲃⲉⲛ ⲉⲧⲉⲣϩⲟϯ
ϧⲁⲧϩⲏ ⲙ̀Ⲡⲟ̅ⲥ̅ ⲛⲏⲉⲑⲙⲟϣⲓ ϩⲓ
ⲛⲉϥⲙⲱⲓⲧ. Ⲉⲕⲉ̀ⲟⲩⲱⲙ ⲉⲃⲟⲗϧⲉⲛ
ⲡ̀ⲟⲩⲧⲁϩ ⲛ̀ⲧⲉ ⲛⲉϧⲓⲥⲓ: ⲉⲕⲉ̀ⲉⲣ
ⲟⲩⲙⲁⲕⲁⲣⲓⲟⲥ ⲟⲩⲟϩ ⲉⲣⲉ
ⲡⲓⲡⲉⲑⲛⲁⲛⲉϥ ϣⲱⲡⲓ ⲛⲁⲕ. Ⲉⲣⲉ
ⲧⲉⲕⲥ̀ϩⲓⲙⲓ ⲉⲣ ⲙ̀ⲫ̀ⲣⲏϯ ⲛ̀ⲟⲩⲃⲱ
ⲛ̀ⲁ̀ⲗⲟⲗⲓ ⲉⲥⲫⲟⲣⲓ ⲉⲃⲟⲗ ⲥⲁ ⲡ̀ⲥ̀ⲫⲓⲣ
ⲛ̀ⲧⲉ ⲡⲉⲕⲏⲓ. Ⲛⲉⲕϣⲏⲣⲓ ⲙ̀ⲫ̀ⲣⲏϯ
ⲛ̀ϩⲁⲛϭⲟ ⲙ̀ⲃⲉⲣⲓ ⲛ̀ⲧⲉ ϩⲁⲛϫⲱⲛⲧ
ⲉⲩⲕⲱϯ ⲉⲧⲉⲕⲧ̀ⲣⲁⲡⲉⲍⲁ. Ϩⲏⲡⲡⲉ
ⲡⲁⲓⲣⲏϯ ⲉⲩⲉ̀ⲥ̀ⲙⲟⲩ ⲉⲡⲓⲣⲱⲙⲓ
ⲉⲧⲉⲣϩⲟϯ ϧⲁⲧϩⲏ ⲙ̀Ⲡⲟ̅ⲥ̅: ⲉϥⲉ̀ⲥ̀ⲙⲟⲩ
ⲉⲣⲟⲕ ⲛ̀ϫⲉ Ⲡⲟ̅ⲥ̅ ⲉⲃⲟⲗϧⲉⲛ Ⲥⲓⲱⲛ.
Ⲟⲩⲟϩ ⲉⲕⲉ̀ⲛⲁⲩ ⲉⲛⲓⲁⲅⲁⲑⲟⲛ ⲛ̀ⲧⲉ
Ⲓⲗ̅ⲏ̅ⲙ ⲛ̀ⲛⲓⲉϩⲟⲟⲩ ⲧⲏⲣⲟⲩ ⲛ̀ⲧⲉ
ⲡⲉⲕⲱⲛϧ: ⲉⲕⲉ̀ⲛⲁⲩ ⲉⲛⲓϣⲏⲣⲓ ⲛ̀ⲧⲉ
ⲛⲉⲕϣⲏⲣⲓ: ϯϩⲓⲣⲏⲛⲏ ⲉϫⲉⲛ ⲡ̀Ⲓⲥ̅ⲗ. ⲁ̅ⲗ
</p>

