<h1><u>
Ⲯⲁⲗⲙⲟⲥ ⲙ̅ⲃ̅
</u></h1>
<p style="text-align: start">
Ⲙⲁϩⲁⲡ ⲉⲣⲟⲓ Ⲡⲟ̅ⲥ̅ ⲟⲩⲟϩ ϭⲓ ⲙ̀ⲡⲉⲙϣⲓϣ
ⲛ̀ⲧⲉ ⲡⲁϩⲁⲡⲉⲃⲟⲗϧⲉⲛ ⲟⲩϣ̀ⲗⲟⲗ
ⲉϥⲧⲟⲩⲃⲏⲟⲩⲧ ⲁⲛ ⲛⲉⲙ ⲉⲃⲟⲗϩⲁ
ⲟⲩⲣⲱⲙⲓ ⲛ̀ⲟ̀ϫⲓ ϩⲓⲭ̀ⲣⲟϥ ⲉⲕⲉ̀ⲛⲁϩⲙⲉⲧ.
Ϫⲉ ⲛ̀ⲑⲟⲕ ⲡⲉ ⲡⲁⲛⲟⲩϯ ⲟⲩⲟϩ
ⲡⲁⲧⲁϫⲣⲟ: ⲉⲑⲃⲉ ⲟⲩ ⲁⲕⲭⲁⲧ ⲛ̀ⲥⲱⲕ
ⲟⲩⲟϩ ⲉⲑⲃⲉ ⲟⲩ ϯⲛⲁⲙⲟϣⲓ ⲉⲓⲱⲕⲉⲙ
ϧⲉⲛ ⲡ̀ϫⲓⲛⲑ̀ⲣⲉϥϩⲟϫϩⲉϫ ⲙ̀ⲙⲟⲓ ⲛ̀ϫⲉ
ⲡⲁϫⲁϫⲓ.
Ⲟⲩⲱⲣⲡ ⲙ̀ⲡⲉⲕⲟⲩⲱⲓⲛⲓ ⲛⲉⲙ
ⲧⲉⲕⲙⲉⲑⲙⲏⲓ: ϫⲉ ⲛ̀ⲑⲱⲟⲩ
ⲡⲉⲧⲁⲩϭⲓⲙⲱⲓⲧ ⲛⲏⲓ ⲟⲩⲟϩ ⲁⲩⲉⲛⲧ
ⲉ̀ⲡ̀ϣⲱⲓ ⲉϫⲉⲛ ⲡⲉⲕⲙⲁⲛϣⲱⲡ. Ⲉⲓⲉ̀ⲓ̀
ⲉϧⲟⲩⲛ ϣⲁ ⲡⲓⲙⲁⲛⲉⲣϣⲱⲟⲩϣⲓ ⲛ̀ⲧⲉ
Ⲫϯ ⲛⲁϩⲣⲉⲛ ⲡ̀ϩⲟ ⲙ̀Ⲫϯ ⲫⲏⲉⲧⲁϥϯ
ⲙ̀ⲡ̀ⲟⲩⲛⲟϥ ⲛ̀ⲧⲉ ⲧⲁⲙⲉⲧⲁⲗⲟⲩ.
Ϯⲛⲁⲟⲩⲱⲛϩ ⲛⲁⲕ ⲉⲃⲗ Ⲫϯ ⲡⲁⲛⲟⲩϯ
ϧⲉⲛ ⲟⲩⲕⲩⲑⲁⲣⲁ: ⲉⲑⲃⲉ ⲟⲩ ⲧⲁⲯⲩⲭⲏ
ⲧⲉⲙⲟⲕϩ ⲛ̀ϩⲏⲧ ⲟⲩⲟϩ ⲉⲑⲃⲉ ⲟⲩ
ⲧⲉϣ̀ⲑⲣⲧⲉⲣ ⲙ̀ⲙⲟⲓ.
Ⲁⲓⲉⲣϩⲉⲗⲡⲓⲥ ⲉⲪϯ ϫⲉ ϯⲛⲁⲟⲩⲱⲛϩ
ⲛⲁϥ ⲉⲃⲟⲗ: ⲡ̀ⲟⲩϫⲁⲓ ⲙ̀ⲡⲁϩⲟ ⲡⲉ
ⲡⲁⲛⲟⲩϯ. ⲁ̅ⲗ̅
</p>

