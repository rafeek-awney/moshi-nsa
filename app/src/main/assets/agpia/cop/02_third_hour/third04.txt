<h1><u>
Ϯⲙⲉⲧⲣⲉⲙϩⲉ
</u></h1>
<p style="text-align: start">
Ⲫϯ ⲛⲧ̀ⲉ ⲙⲉⲧϣⲉⲛϩⲏⲧ ⲛⲓⲃⲉⲛ ⲟⲩⲟϩ
Ⲡⲟ̅ⲥ̅ ⲛ̀ⲧⲉ ⲛⲟⲙϯ ⲛⲓⲃⲉⲛ
ⲫⲏⲉⲧⲁϥϯⲛⲟⲙϯ ⲛⲁⲛ ⲕⲁⲧⲁ ⲥⲏⲟⲩ
ⲛⲓⲃⲉⲛ ϧⲉⲛ ⲑ̀ⲛⲟⲙϯ ⲙ̀ⲡⲉⲕⲡ̅ⲛ̅ⲁ ⲉ̅ⲑ̅ⲩ.
Ⲧⲉⲛϣⲉⲡϩ̀ⲙⲟⲧ ⲛ̀ⲧⲟⲧⲕ ϫⲉ ⲁⲕⲧⲁϩⲟⲛ
ⲉⲣⲁⲧⲉⲛ ⲉ̀ⲡ̀ⲣⲟⲥⲉⲩⲭⲏ ϧⲉⲛ ⲧⲁⲓⲟⲩⲛⲟⲩ
ⲉⲑ̅ⲩ ⲑⲁⲓ ⲉⲧⲁⲕϫⲱϣ ⲛ̀ϧⲏⲧⲥ ⲙ̀ⲡⲓϩ̀ⲙⲟⲧ
ⲛ̀ⲧⲉ ⲡⲉⲕⲡ̅ⲛ̅ⲁ ⲉ̅ⲑ̅ⲩ ϧⲉⲛ
ⲟⲩⲙⲉⲧⲣⲁⲙⲣⲁⲟ ⲉϫⲉⲛ ⲛⲏⲉⲧⲉⲛⲟⲩⲕ
ⲛⲁⲅⲓⲟⲥ ⲙ̀ⲙⲁⲑⲏⲧⲏⲥ ⲟⲩⲟϩ
ⲛ̀ⲁⲡⲟⲥⲧⲟⲗⲟⲥ ⲉⲩⲧⲁⲏⲟⲩⲧ ⲟⲩⲟϩ
ⲙ̀ⲙⲁⲕⲁⲣⲓⲟⲥ ⲙ̀ⲫ̀ⲣⲏϯ ⲛϩⲁⲛⲗⲁⲥ
ⲛ̀ⲭⲣⲱⲙ.
Ⲧⲉⲛϯϩⲟ ⲟⲩⲟϩ ⲧⲉⲛⲧⲱⲃϩ ⲙ̀ⲙⲟⲕ
ⲡⲓⲙⲁⲓⲣⲱⲙⲓ ϣⲱⲡ ⲉⲣⲟⲕ
ⲛ̀ⲧⲉⲛⲡ̀ⲣⲟⲥⲉⲩⲭⲏ ⲟⲩⲟϩ ⲟⲩⲱⲣⲡ ⲛⲁⲛ
ⲉ̀ϧ̀ⲣⲏⲓ ⲙ̀ⲡⲁⲓϩ̀ⲙⲟⲧ ⲛ̀ⲧⲉ ⲡⲉⲕⲡ̅ⲛ̅ⲁ ⲉ̅ⲑ̅ⲩ.
Ⲟⲩⲟϩ ⲙⲁⲧⲟⲩⲃⲟⲛ ⲉⲃⲟⲗϩⲁ ⲑⲱⲗⲉⲃ
ⲛⲓⲃⲉⲛ ⲛ̀ⲧⲉ ⲡⲓⲥⲱⲙⲁ ⲛⲉⲙ ⲡⲓⲡ̅ⲛ̅ⲁ.
ⲡⲩⲡϩ ⲟⲩⲟⲑⲃⲉⲛ ⲉϧⲟⲩⲛ
ⲉⲟⲩⲕⲁⲧⲁⲥⲧⲁⲥⲓⲥ ⲙ̀ⲡ̅ⲛ̅ⲁⲧⲓⲕⲏ ϩⲓⲛⲁ
ⲛ̀ⲧⲉⲛⲙⲟϣⲓ ϧⲉⲛ ⲡⲓⲡ̅ⲛ̅ⲁ ⲟⲩⲟϩ
ϯⲉⲡⲓⲑⲩⲙⲓⲁ ⲛ̀ⲧⲉ ϯⲥⲁⲣⲝ
ⲛ̀ⲧⲉⲛϣ̀ⲧⲉⲙϫⲟⲕⲥ ⲉⲃⲟⲗ. Ⲟⲩⲟϩ
ⲁⲣⲓⲧⲉⲛ ⲛ̀ⲉⲙⲡ̀ϣⲁ ⲛ̀ⲧⲉⲛϣⲉⲙϣⲓ ⲙ̀ⲙⲟⲕ
ϧⲉⲛ ⲟⲩⲧⲟⲩⲃⲟ ⲛⲉⲙ ⲟⲩⲙⲉⲑⲙⲏⲓ
ⲛ̀ⲛⲓⲉϩⲟⲟⲩ ⲧⲏⲣⲟⲩ ⲛ̀ⲧⲉ ⲡⲉⲛⲱⲛϧ ϫⲉ
ⲉⲣⲉ ⲡⲓⲱⲟⲩ ⲛⲉⲙ ⲡⲓⲧⲁⲓⲟ ⲛⲉⲙ ⲡⲓⲁⲙⲁϩⲓ
ⲉⲣⲡ̀ⲣⲉⲡⲓ ⲛⲁⲙ ⲛⲉⲙ ⲡⲉⲕⲓⲱⲧ ⲛⲁⲅⲁⲑⲟⲥ
ⲛⲉⲙ ⲡⲓⲡ̅ⲛ̅ⲁ ⲉ̅ⲑ̅ⲩ ϯⲛⲟⲩ ⲛⲉⲙ ⲛ̀ⲥⲏⲟⲩ
ⲛⲓⲃⲉⲛ ⲛⲉⲙ ϣⲁ ⲉⲛⲉϩ ⲛ̀ⲧⲉ ⲛⲓⲉⲛⲉϩ
ⲧⲏⲣⲟⲩ ⲁⲙⲏⲛ.
</p>
