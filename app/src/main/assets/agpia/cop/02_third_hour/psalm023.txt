<h1><u>
Ⲯⲁⲗⲙⲟⲥ ⲕ̅ⲅ
</u></h1>
<p style="text-align: start">
Ⲡⲓⲕⲁϩⲓ ⲫⲁ Ⲡⲟ̅ⲥ̅ ⲡⲉ ⲛⲉⲙ ⲡⲉⲫϫⲱⲕ
ⲉⲃⲟⲗ ϯⲟⲓⲕⲟⲩⲙⲉⲛⲏ ⲛⲉⲙ ⲟⲩⲟⲛ ⲛⲓⲃⲉⲛ
ⲉⲧϣⲟⲡ ⲛ̀ϧⲏⲧⲥ. Ⲛ̀ⲑⲟϥ ⲁϥϩⲓⲥⲉⲛϯ
ⲙ̀ⲙⲟⲥ ⲉϫⲉⲛ ⲛⲓⲁⲙⲁⲓⲟⲩ ⲟⲩⲟϩ
ⲁϥⲥⲉⲃⲧⲱⲧⲥ ⲉϫⲉⲛ ⲛⲓⲓⲁⲣⲱⲟⲩ.
Ⲛⲓⲙ ⲉⲑⲛⲁϣ̀ϣⲉ ⲉ̀ϩ̀ⲣⲏⲓ ⲉϫⲉⲛ ⲡ̀ⲧⲱⲩ
ⲙ̀Ⲡⲟ̅ⲥ̅: ⲓⲉ ⲛⲓⲙ ⲉⲑⲛⲁϣ̀ⲟ̀ϩⲓ ⲉⲣⲁⲧϥ ϧⲉⲛ
ⲡⲉϥⲙⲁ ⲉ̅ⲑ̅ⲩ Ⲉϥⲟⲩⲁⲃ ϧⲉⲛ ⲛⲉϥϫⲓϫ
ⲉϥⲧⲟⲩⲃⲏⲟⲩⲧ ϧⲉⲛ ⲡⲉϥϩⲏⲧ: ⲫⲏⲉⲧⲉ
ⲙ̀ⲡⲉϥϭⲓ ⲛ̀ⲧⲉϥⲯⲩⲭⲏ ϧⲉⲛ
ⲟⲩⲙⲉⲧⲉ̀ⲫⲗⲏⲟⲩ: ⲟⲩⲟϩ ⲙ̀ⲡⲉϥⲣⲁⲛⲁϣ
ϧⲉⲛ ⲟⲩⲭⲣⲟϥ ⲙ̀ⲡⲉϥϣ̀ⲫⲏⲣ. Ⲫⲁⲓ ⲉϥⲉ̀
ϭⲓ ⲛ̀ⲟⲩⲥ̀ⲙⲟⲩ ⲉⲃⲟⲗϩⲓⲧⲉⲛ Ⲡⲟ̅ⲥ̅ ⲛⲉⲙ
ⲟⲩⲙⲉⲑⲛⲁⲏⲧ ⲉⲃⲟⲗϩⲓⲧⲉⲛ Ⲫϯ
ⲡⲉϥⲥ̅ⲱ̅ⲣ. ϬⲐⲁⲓ ⲧⲉ ϯⲅⲉⲛⲉⲁ ⲛ̀ⲧⲉ
ⲛⲏⲉⲧⲕⲱϯ ⲛ̀ⲥⲁ Ⲡⲟ̅ⲥ̅ ⲉⲧⲕⲱϯ ⲛ̀ⲥⲁ
ⲡ̀ϩⲟ ⲙ̀Ⲫϯ ⲛ̀Ⲓⲁⲕⲱⲃ.
Ϥⲁⲓ ⲛ̀ⲛⲉⲧⲉⲛⲡⲩⲗⲏ ⲉ̀ⲡ̀ϣⲱⲓ ⲛⲓⲁⲣⲭⲱⲛ:
ϭⲓⲥⲓ ⲙ̀ⲙⲱⲧⲉⲛ ⲛⲓⲡⲩⲗⲏ ⲛ̀ⲉ̀ⲛⲉϩ: ⲟⲩⲟϩ
ⲉϥⲉ̀ⲓ̀ ⲉϧⲟⲩⲛ ⲛ̀ϫⲉ ⲡ̀ⲟⲩⲣⲟ ⲛ̀ⲧⲉ ⲡ̀ⲱⲟⲩ.
Ⲛⲓⲙ ϩⲱϥ ⲡⲉ ⲡⲁⲓⲟⲩⲣⲟ ⲛ̀ⲧⲉ ⲡ̀ⲱⲟⲟⲩ:
Ⲡⲟ̅ⲥ̅ ⲉⲧⲁⲙⲁϩⲓ ⲉⲧⲉ ⲟⲩⲟⲛϣ̀ϫⲟⲙ
ⲙ̀ⲙⲟϥ: Ⲡⲟ̅ⲥ̅ ⲉⲧⲉϫⲟⲙϫⲉⲙ ϧⲉⲛ
ⲛⲓⲡⲟⲗⲉⲙⲟⲥ. Ϥⲁⲓ ⲛ̀ⲛⲉⲧⲉⲛⲡⲩⲗⲏ
ⲉ̀ⲡ̀ϣⲱⲓ ⲛⲓⲁⲣⲭⲱⲛ: ϭⲓⲥⲓ ⲙ̀ⲙⲱⲧⲉⲛ
ⲛⲓⲡⲩⲗⲏ ⲛ̀ⲉⲛⲉϩ: ⲟⲩⲟϩ ⲉϥⲉ̀ⲓ̀ ⲉϧⲟⲩⲛ
ⲛ̀ϫⲉ ⲡ̀ⲟⲩⲣⲟ ⲛ̀ⲧⲉ ⲡ̀ⲱⲟⲩ. Ⲛⲓⲙ ϩⲱϥ
ⲡⲉ ⲡⲁⲓⲟⲩⲣⲟ ⲛ̀ⲧⲉ ⲡ̀ⲱⲟⲩ: Ⲡⲟ̅ⲥ̅ ⲛ̀ⲧⲉ
ⲛⲓϫⲟⲙ ⲛ̀ⲑⲟϥ ⲡⲉ ⲡ̀ⲟⲩⲣⲟ ⲛ̀ⲧⲉ ⲡ̀ⲱⲟⲩ.
ⲁⲗ̅
</p>
