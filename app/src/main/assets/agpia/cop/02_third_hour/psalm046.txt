<h1><u>
Ⲯⲁⲗⲙⲟⲥ ⲙ̅ⲋ̅
</u></h1>
<p style="text-align: start">
Ⲛⲓⲉⲑⲛⲟⲥ ⲧⲏⲣⲟⲩ ⲕⲱⲗϩ ⲛ̀ⲛⲉⲧⲉⲛϫⲓϫ:
ⲉϣ̀ⲗⲏⲗⲟⲩⲓ ⲉⲃⲟⲗ ⲙ̀Ⲫϯ ϧⲉⲛ ⲟⲩⲥ̀ⲙⲏ
ⲛ̀ⲑⲉⲗⲏⲗ. Ϫⲉ ϥ̀ϭⲟⲥⲓ ⲛ̀ϫⲉ Ⲡⲟ̅ⲥ̅ ⲟⲩⲟϩ
ϥ̀ⲟⲓ ⲛ̀ϩⲟϯ: ⲟⲩⲛⲓϣϯ ⲛ̀ⲟⲩⲣⲟ ⲡⲉ ϩⲓϫⲉⲛ
ⲡ̀ⲕⲁϩⲓ ⲧⲏⲣϥ. Ϩⲁⲛⲗⲁⲟⲥ
ⲁϥⲑ̀ⲣⲟⲩϭⲛⲉϫⲱⲟⲩ ⲛⲁⲛ ⲛⲉⲙ
ϩⲁⲛϣ̀ⲗⲱⲗ ϧⲁ ⲛⲉⲛϭⲁⲗⲁⲩϫ.
Ⲁϥⲥⲱⲧⲡ ⲛⲁⲛ ⲛ̀ⲧⲉϥⲕ̀ⲗⲏⲣⲟⲛⲟⲙⲓⲁ:
ϯⲙⲉⲧⲥⲁⲓⲉ̀ ⲛ̀ⲧⲉ Ⲓⲁⲕⲱⲃ
ⲑⲏⲉⲧⲁϥⲙⲉⲛⲣⲓⲧⲥ. Ⲁϥϣⲉⲛⲁϥ ⲉ̀ⲡ̀ϣⲱⲓ
ⲛ̀ϫⲉ Ⲫϯ ϧⲉⲛ ⲟⲩϣ̀ⲗⲏⲗⲟⲩⲓ: ⲟⲩⲟϩ
Ⲡⲟ̅ⲥ̅ ϧⲉⲛ ⲟⲩⲥ̀ⲙⲏ ⲛ̀ⲥⲁⲗⲡⲓⲅⲅⲟⲥ.
Ⲁⲣⲓⲯⲁⲗⲓⲛ ⲉⲡⲉⲛⲛⲟⲩϯ ⲁⲣⲓⲯⲁⲗⲓⲛ:
ⲁⲣⲓⲯⲁⲗⲓⲛ ⲉⲡⲉⲛⲟⲩⲣⲟ ⲁⲣⲓⲯⲁⲗⲓⲛ: ϫⲉ
Ⲡⲟ̅ⲥ̅ ⲡⲉ ⲡ̀ⲟⲩⲣⲟ ⲙ̀ⲡ̀ⲕⲁϩⲓ ⲧⲏⲣϥ:
ⲁⲣⲓⲯⲁⲗⲓⲛ ϧⲉⲛ ⲟⲩⲕⲁϯ: ϫⲉ
ⲁϥⲉⲣⲟⲩⲣⲟ ⲛ̀ϫⲉ Ⲡⲟ̅ⲥ̅ ϩⲓϫⲉⲛ ⲛⲓⲉⲑⲛⲟⲥ
ⲧⲏⲣⲟⲩ.
Ϥ̀ϩⲉⲙⲥⲓ ⲛ̀ϫⲉ Ⲫϯ ϩⲓϫⲉⲛ ⲡⲉϥⲑ̀ⲣⲟⲛⲟⲥ
ⲉⲑ̅ⲩ: ϩⲁⲛⲁⲣⲭⲱⲛ ⲛ̀ⲧⲉ ϩⲁⲛⲗⲁⲟⲥ
ⲁⲩⲑⲱⲟⲩϯ ⲛⲉⲙ Ⲫϯ ⲛ̀Ⲁⲃⲣⲁⲁⲙ. Ϫⲉ
ⲁⲩϭⲓⲥⲓ ⲉⲙⲁϣⲱ ⲛ̀ϫⲉ ⲛⲏⲉⲧⲁⲙⲁϩⲓ ⲛ̀ⲧⲉ
Ⲫϯ ϩⲓϫⲉⲛ ⲡ̀ⲕⲁϩⲓ.
</p>

