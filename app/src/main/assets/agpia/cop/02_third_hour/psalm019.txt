<h1><u>
Ⲯⲁⲗⲙⲟⲥ ̅ⲓⲑ̅
</u></h1>
<p style="text-align: start">
Ⲉϥⲉ̀ⲥⲱⲧⲉⲙ ⲉⲣⲟⲕ ⲛ̀ϫⲉ Ⲡⲟ̅ⲥ̅ ϧⲉⲛ
ⲡⲓⲉϩⲟⲟⲩ ⲛ̀ⲧⲉ ⲡⲉⲕϩⲟϫϩⲉϫ. Ⲉϥⲉ̀ϯ
ⲉ̀ϩ̀ⲣⲏⲓ ⲉϫⲱⲕ ⲛ̀ϫⲉ ⲫ̀ⲣⲁⲛ ⲙ̀Ⲫϯ
ⲛ̀Ⲓⲱⲁⲕⲱⲃ. Ⲉϥⲉ̀ⲟⲩⲱⲣⲡ ⲛⲁⲕ
ⲛ̀ⲟⲩⲃⲟⲏⲑⲓⲁ ⲉⲃⲟⲗϧⲉⲛ ⲡⲉⲑⲟⲩⲁⲃ.
Ⲉϥⲉ̀ϣⲟⲡⲕ ⲉⲣⲟϥ ⲉⲃⲟⲗϧⲉⲛ Ⲥⲓⲱⲛ:
ⲉϥⲉ̀ⲉⲣⲫ̀ⲙⲉⲩⲓ ⲛⲛⲉⲕϣⲟⲩϣⲱⲟⲩϣⲓ
ⲧⲏⲣⲟⲩ ⲛⲉⲕϭⲗⲓⲗ ⲥⲉⲕⲉⲛⲓⲱⲟⲩⲧ ⲛⲁϥ.
Ⲉϥⲉ̀ϯ ⲛⲁⲕ ⲛ̀ϫⲉ Ⲡⲟ̅ⲥ̅ ⲕⲁⲧⲁ ⲡⲉⲕϩⲏⲧ:
ⲟⲩⲟϩ ⲡⲉⲕⲥⲟϭⲛⲓ ⲧⲏⲣϥ ⲉϥⲉ̀ϫⲟⲕϥ
ⲉⲃⲟⲗ. Ⲉⲛⲉ̀ⲟⲩⲱⲛϩ ⲛⲁⲕ ⲉⲃⲟⲗ Ⲡⲟ̅ⲥ̅
ϧⲉⲛ ϧⲉⲛ ⲡⲉⲕⲛⲟϩⲉⲙ: ⲟⲩⲟϩ ϧⲉⲛ
ⲫ̀ⲣⲁⲛ ⲙ̀Ⲫϯ ⲉⲛⲉ̀ⲁⲓⲁⲓ. Ⲉⲣⲉ Ⲡⲟ̅ⲥ̅ ϫⲉⲕ
ⲛⲉⲕⲉ̀ⲧⲏⲙⲁ ⲧⲏⲣⲟⲩ ⲉⲃⲟⲗ:
Ϯⲛⲟⲩ ⲁⲓⲉ̀ⲙⲓ ϫⲉ ⲁⲠⲟ̅ⲥ̅ ⲛⲟϩⲉⲙ
ⲙ̀ⲡⲉϥⲭ̅ⲣ̅ⲥ: ⲉϥⲉ̀ⲥⲱⲧⲉⲙ ⲉⲣⲟϥ ϧⲉⲛ
ⲉⲃⲟⲗϧⲉⲛ ⲧⲉϥⲫⲉ ⲉ̅ ̅ⲑⲩ: ⲫ̀ⲛⲟϩⲉⲙ ⲛ̀ⲧⲉ
ⲧⲉϥⲟⲩⲓⲛⲁⲙ ⲁϥⲭⲏ ϧⲉⲛ
ϩⲁⲛⲙⲉⲧϫⲱⲣⲓ. Ⲛⲁⲓ ϧⲉⲛ ϩⲁⲛϩⲁⲣⲙⲁ
ⲟⲩⲟϩ ⲛⲁⲓ ϧⲉⲛ ϩⲁⲛϩ̀ⲑⲱⲣ: ⲁⲛⲟⲛ ⲇⲉ
ⲉⲛⲉ̀ⲁⲓⲁⲓ ϧⲉⲛ ⲫ̀ⲣⲁⲛ ⲙ̀Ⲡⲟ̅ⲥ̅ ⲡⲉⲛⲛⲟⲩϯ.
Ⲛ̀ⲑⲱⲟⲩ ⲁⲩⲥⲱⲛϩ ⲟⲩⲟϩ ⲁⲩϩⲉⲓ ⲁⲛⲟⲛ
ⲇⲉ ⲁⲛⲧⲱⲟⲩⲛ ⲟⲩⲟϩ ⲁⲛⲟ̀ϩⲓ ⲉⲣⲁⲧⲉⲛ.
Ⲡⲟ̅ⲥ̅ ⲛⲟϩⲉⲙ ⲙ̀ⲡⲉⲕⲟⲩⲣⲟ ⲟⲩⲟϩ
ⲥⲱⲧⲉⲙ ⲉⲣⲟⲛ ϧⲉⲛ ⲡⲓⲉ̀ϩⲟⲟⲩ
ⲉⲧⲉⲛⲛⲁⲱϣ ⲟⲩⲃⲏⲕ ⲛ̀ϧⲏⲧϥ. ⲁ̅ⲗ̅

</p>

