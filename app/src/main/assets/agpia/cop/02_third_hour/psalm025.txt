<h1><u>
Ⲯⲁⲗⲙⲟⲥ ⲕ̅ⲉ̅
</u></h1>
<p style="text-align: start">
Ⲙⲁϩⲁⲡ ⲛⲏⲓ Ⲡⲟ̅ⲥ̅ ϫⲉ ⲁⲛⲟⲕ ⲁⲓⲙⲟϣⲓ
ϧⲉⲛ ⲧⲁⲙⲉⲧⲁⲧⲁⲕⲓⲁ ⲁⲓⲉⲣϩⲉⲗⲡⲓⲥ
ⲉϬⲠⲟ̅ⲥ̅ ⲛ̀ⲛⲁϣⲱⲡⲓ: ⲁⲣⲓⲇⲟⲕⲓⲙⲁⲍⲓⲛ
ⲙ̀ⲙⲟⲓ Ⲡⲟ̅ⲥ̅ ⲁⲣⲓⲡⲓ ⲉⲡⲁϩⲏⲧ ⲛⲉⲙ
ⲛⲁϭⲗⲱⲧ ϫⲉ ⲡⲉⲕⲛⲁⲓ ⲭⲏ ⲙ̀ⲡⲉⲙ̀ⲑⲟ
ⲛ̀ⲛⲁⲃⲁⲗ ⲉⲃⲟⲗ ⲟⲩⲟϩ ⲁⲓⲣⲁⲛⲁⲕ ϧⲉⲛ
ⲧⲉⲕⲙⲉⲑⲙⲏⲓ.
1Ⲙ̀ⲡⲓϩⲉⲙⲥⲓ ⲛⲉⲙ ⲟⲩⲙⲁⲛϯϩⲁⲡ
ⲉϥϣⲟⲩⲓⲧ: ⲟⲩⲟϩ ⲛ̀ⲛⲁϣⲉ ⲉϧⲟⲩⲛ ⲛⲉⲙ
ⲛⲓⲡⲁⲣⲁⲛⲟⲙⲟⲥ. Ⲧⲉⲉ̀ⲕⲕⲗⲏⲥⲓⲁ ⲛ̀ⲧⲉ
ⲛⲓⲡⲟⲣⲏⲛⲟⲥ ⲁⲓⲙⲉⲥⲧⲱⲥ ⲟⲩⲟϩ
ⲛ̀ⲛⲁϩⲉⲙⲥⲓ ⲛⲉⲙ ⲛⲓⲁⲥⲉⲃⲏⲥ.
Ϯⲛⲁⲓⲁⲧⲟⲧ ⲉⲃⲟⲗϧⲉⲛ ⲡⲉⲑⲟⲩⲁⲃ: ⲟⲩⲟϩ
ⲛ̀ⲧⲁⲕⲱϯ ⲉⲡⲉⲕⲙⲁⲛⲉⲣϣⲱⲟⲩϣⲓ Ⲡⲟ̅ⲥ̅
ⲉ̀ⲡ̀ϫⲓⲛⲧⲁⲥⲱⲧⲉⲙ ⲉⲡ̀ϧ̀ⲣⲱⲟⲩ ⲛ̀ⲧⲉ
ⲡⲉⲕⲥ̀ⲙⲟⲩ: ⲟⲩⲟϩ ⲛ̀ⲧⲁⲥⲁϫⲓ
ⲛ̀ⲛⲉⲕϣ̀ⲫⲏⲣⲓ ⲧⲏⲣⲟⲩ. Ⲡⲟ̅ⲥ̅ ⲁⲓⲙⲉⲛⲣⲉ
ϯⲙⲉⲧⲥⲁⲓⲉ̀ ⲛ̀ⲧⲉ ⲡⲉⲕⲏⲓ ⲛⲉⲙ ⲡ̀ⲧⲟⲡⲟⲥ
ⲙ̀ⲫ̀ⲙⲁⲛϣⲱⲡⲓ ⲛ̀ⲧⲉ ⲡⲉⲕⲱⲟⲩ.
Ⲙ̀ⲡⲉⲣⲧⲁⲕⲟ ⲛ̀ⲧⲁⲯⲩⲭⲏ ⲛⲉⲙ
ⲑⲁⲛⲓⲁⲥⲉⲃⲏⲥ: ⲟⲩⲟϩ ⲡⲁⲱⲛϧ ⲛⲉⲙ
ϩⲁⲛⲣⲱⲙⲓ ⲛ̀ⲥ̀ⲛⲟϥ: ⲛⲏⲉⲧⲉ ϯⲁⲛⲟⲙⲓⲁ
ϧⲉⲛ ⲛⲟⲩϫⲓϫ: ⲧⲟⲩⲟⲩⲓⲛⲁⲙ ⲁⲥⲙⲟϩ
ⲛ̀ⲇⲱⲣⲟⲛ. Ⲁⲛⲟⲕ ⲇⲉ ⲁⲓⲙⲟϣⲓ ϧⲉⲛ
ⲧⲁⲙⲉⲧⲁⲧⲁⲕⲓⲁ: ⲥⲟⲧⲧ ⲟⲩⲟϩ ⲛⲁⲓ ⲛⲏⲓ.
Ⲧⲁⲫⲁⲧ ⲅⲁⲣ ⲁⲥⲟϩⲓ ⲉⲣⲁⲧⲥ ϧⲉⲛ
ⲟⲩⲥⲱⲟⲩⲧⲉⲛ: ⲉⲓⲉ̀ⲥⲙⲟⲩ ⲉⲣⲟⲕ Ⲡⲟ̅ⲥ̅ ϧⲉⲛ
ϩⲁⲛⲉⲕⲕⲗⲏⲥⲓⲁ. ⲁ̅ⲗ̅

</p>
