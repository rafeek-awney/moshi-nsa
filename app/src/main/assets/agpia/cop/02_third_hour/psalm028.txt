<h1><u>
Ⲯⲁⲗⲙⲟⲥ ⲕ̅ⲏ̅
</u></h1>
<p style="text-align: start">
Ⲁⲛⲓⲟⲩⲓ̀ ⲙ̀Ⲡⲟ̅ⲥ̅ ⲛⲓϣⲏⲣⲓ ⲛ̀ⲧⲉ Ⲫϯ:
ⲁⲛⲓⲟⲩⲓ̀ ⲙ̀Ⲡⲟ̅ⲥ̅ ⲛ̀ϩⲁⲛϣⲏⲣⲓ ⲛ̀ⲱⲓⲗⲓ:
ⲁⲛⲓⲟⲩⲓ̀ ⲙ̀Ⲡⲟ̅ⲥ̅ ⲛ̀ⲟⲩⲱⲟⲩ ⲛⲉⲙ ⲟⲩⲧⲁⲓⲟ.
Ⲁⲛⲓⲟⲩⲓ̀ ⲙ̀Ⲡⲟ̅ⲥ̅ ⲛ̀ⲟⲩⲱⲟⲩ ⲙ̀ⲡⲉϥⲣⲁⲛ:
ⲟⲩⲱϣⲧ ⲙ̀Ⲡⲟ̅ⲥ̅ ϧⲉⲛ ⲧⲉϥⲁⲩⲗⲏ ⲉ̅ⲑ̅ⲩ.

Ⲡ̀ϧ̀ⲣⲱⲟⲩ ⲙ̀Ⲡⲟ̅ⲥ̅ ϩⲓϫⲉⲛ ⲛⲓⲙⲱⲟⲩ: Ⲫϯ
ⲛ̀ⲧⲉ ⲡ̀ⲱⲟⲩ ⲁϥⲉⲣϧⲁⲣⲁⲃⲁⲓ: Ⲡⲟ̅ⲥ̅
ϩⲓϫⲉⲛ ϩⲁⲛⲙⲱⲟⲩ ⲉⲩⲟϣ. Ⲡ̀ϧ̀ⲣⲱⲟⲩ
ⲙ̀Ⲡⲟ̅ⲥ̅ ϧⲉⲛ ⲟⲩϫⲟⲙ: ⲡ̀ϧ̀ⲣⲱⲟⲩ ⲙ̀Ⲡⲟ̅ⲥ̅
ϧⲉⲛ ⲟⲩⲛⲓϣϯ ⲙ̀ⲙⲉⲧⲥⲁⲓⲉ̀. Ⲡ̀ϧ̀ⲣⲱⲟⲩ
ⲙ̀Ⲡⲟ̅ⲥ̅ ⲉϥⲉ̀ϧⲟⲙϧⲉⲙ ⲙ̀ⲡⲓϣⲉⲛⲥⲓϥⲓ:
Ⲡⲟ̅ⲥ̅ ⲛⲁϧⲟⲙϧⲉⲙ ⲙ̀ⲡⲓϣⲉⲛⲥⲓϥⲓ ⲛ̀ⲧⲉ
ⲡⲓⲖⲓⲃⲁⲛⲟⲥ. Ⲟⲩⲟϩ ϥ̀ⲛⲁⲑ̀ⲣⲟⲩϣ̀ⲙⲁ
ⲙ̀ⲫ̀ⲣⲏϯ ⲙ̀ⲡⲓⲙⲁⲥⲓ ⲛ̀Ⲗⲓⲃⲁⲛⲟⲥ: ⲟⲩⲟϩ
ⲡⲓⲙⲉⲛⲣⲓⲧ ⲙ̀ⲫ̀ⲣⲏϯ ⲛ̀ⲟⲩϣⲏⲣⲓ ⲛ̀ⲧⲉ ⲛⲁ
ⲡⲓⲧⲁⲛ ⲛ̀ⲟⲩⲱⲧ. Ⲡ̀ϧ̀ⲣⲱⲟⲩ ⲙ̀Ⲡⲟ̅ⲥ̅

ⲉϥⲉ̀ϣⲱⲧ ⲛ̀ⲟⲩϣⲁϩ ⲛ̀ⲭ̀ⲣⲱⲙ. Ⲡ̀ϧ̀ⲣⲱⲟⲩ
ⲙ̀Ⲡⲟ̅ⲥ̅ ⲉϥⲉ̀ⲙⲟⲛⲙⲉⲛ ⲙ̀ⲡ̀ϣⲁϥⲉ: Ⲡⲟ̅ⲥ̅
ⲛⲁⲕⲓⲙ ⲙ̀ⲡ̀ϣⲁϥⲉ ⲛ̀ⲕⲁⲇⲏⲥ. Ⲡ̀ϧ̀ⲣⲱⲟⲩ
ⲙ̀Ⲡⲟ̅ⲥ̅ ⲉϥⲉ̀ⲥⲟⲃϯ ⲛ̀ϩⲁⲛⲓⲁϩϣ̀ϣⲏⲛ
ⲉⲃⲟⲗ.
Ⲟⲩⲟⲛ ⲛⲓⲃⲉⲛ ⲉⲧⲥⲁϫⲓ ⲛ̀ⲟⲩⲱⲟⲩ ϧⲉⲛ
ⲡⲉϥⲉⲣⲫⲉⲓ ⲉ̅ⲑ̅ⲩ: Ⲡⲟ̅ⲥ̅ ϣⲟⲡ ϧⲉⲛ
ⲛⲓⲕⲁⲧⲁⲗⲩⲙⲥⲟⲥ. Ϥ̀ⲛⲁϩⲉⲙⲥⲓ ⲛ̀ϫⲉ
Ⲡⲟ̅ⲥ̅ ⲉϥⲟⲓ ⲛ̀ⲟⲩⲣⲟ ϣⲁ ⲉⲛⲉϩ: Ⲡⲟ̅ⲥ̅ ⲛⲁϯ
ⲛ̀ⲟⲩϫⲟⲙ ⲙ̀ⲡⲉϥⲗⲁⲟⲥ: Ⲡⲟ̅ⲥ̅ ⲛⲁⲥ̀ⲙⲟⲩ
ⲉⲡⲉϥⲗⲁⲟⲥ ϧⲉⲛ ⲟⲩϩⲓⲣⲏⲛⲏ. ⲁ̅ⲗ 
</p>
