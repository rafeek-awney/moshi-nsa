<h1><u>
Ⲯⲁⲗⲙⲟⲥ ⲣ̅ⲕ̅ⲇ
</u></h1>
<p style="text-align: start">
Ⲛⲏⲉⲧⲉϩ̀ⲑⲏⲟⲩ ⲭⲏ ⲉⲠⲟ̅ⲥ̅ ⲙ̀ⲫ̀ⲣⲏϯ
ⲙ̀ⲡⲓⲧⲱⲟⲩ ⲛ̀ⲧⲉ Ⲥⲓⲱⲛ: ⲛ̀ⲛⲉϥⲕⲓⲙ ϣⲁ
ⲉⲛⲉϩ ⲛ̀ϫⲉ ⲫⲏⲉⲧϣⲟⲡ ϧⲉⲛ Ⲓⲗ̅ⲏ̅ⲙ.
Ϩⲁⲛⲧⲱⲟⲩ ⲥⲉⲕⲱϯ ⲉⲣⲟⲥ ⲟⲩⲟϩ Ⲡⲟ̅ⲥ̅
ⲙ̀ⲡ̀ⲕⲱϯ ⲙ̀ⲡⲉϥⲗⲁⲟⲥ ⲓⲥϫⲉⲛ ϯⲛⲟⲩ
ⲛⲉⲙ ϣⲁ ⲉⲛⲉϩ. Ⲛ̀ⲛⲉϥⲭⲱ ⲙ̀ⲡⲓϣ̀ⲃⲱⲧ
ⲛ̀ⲧⲉ ⲛⲓⲣⲉϥⲉⲣⲛⲟⲃⲓ ⲉϫⲉⲛ ⲡ̀ⲕ̀ⲗⲏⲣⲟⲥ
ⲛ̀ⲧⲉ ⲛⲓⲑ̀ⲙⲏⲓ: ϩⲓⲛⲁ
ⲛ̀ⲧⲟⲩϣ̀ⲧⲉⲙⲥⲟⲩⲧⲉⲛ ⲛⲟⲩϫⲓϫ ⲉⲃⲟⲗ
ⲛ̀ϫⲉ ⲛⲓⲑ̀ⲙⲏⲓ ⲉⲟⲩⲁⲛⲟⲙⲓⲁ.
Ⲁⲣⲓⲡⲉⲑⲛⲁⲛⲉϥ Ⲡⲟ̅ⲥ̅ ⲛ̀ⲛⲓⲁⲅⲁⲑⲟⲥ
ⲛⲉⲙ ⲛⲏⲉⲧⲥⲟⲩⲧⲱⲛ ϧⲉⲛ ⲡⲟⲩϩⲏⲧ:
ⲛⲏⲇⲉ ⲉⲧⲣⲓⲕⲓ ⲙ̀ⲙⲱⲟⲩ ⲉⲛⲓϭⲣⲟⲡ
ϥ̀ⲛⲁⲟⲩⲗⲟⲩ ⲛ̀ϫⲉ Ⲡⲟ̅ⲥ̅ ⲛⲉⲙ
ⲛⲏⲉⲧⲉⲣϩⲱⲃ ⲉϯⲁⲛⲟⲙⲓⲁ: ϯϩⲓⲣⲏⲛⲏ
ⲉϫⲉⲛ ⲡ̀Ⲓⲥ̅ⲗ. ⲁ̅ⲗ 
</p>

