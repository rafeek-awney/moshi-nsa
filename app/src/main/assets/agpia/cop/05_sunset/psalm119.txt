<h1><u>
Ⲯⲁⲗⲙⲟⲥ ⲣ̅ⲓ̅ⲑ
</u></h1>
<p style="text-align: start">
Ϧⲉⲛ ⲡ̀ϫⲓⲛⲑ̀ⲣⲓϩⲟϫϩⲉϫ ⲁⲟⲱϣ
ⲟⲩⲃⲏⲕ Ⲡⲟ̅ⲥ̅ ⲟⲩⲟϩ ⲁⲕⲥⲱⲧⲉⲙ ⲉⲣⲟⲓ.
Ⲡⲟ̅ⲥ̅ ⲉⲕⲉ̀ⲛⲟϩⲉⲙ ⲛ̀ⲧⲁⲯⲩⲭⲏ
ⲉⲃⲟⲗϧⲉⲛ ϩⲁⲛⲥ̀ⲫⲟⲧⲟⲩ ⲛ̀ⲟϫⲓ ⲛⲉⲙ
ⲉⲃⲟⲗϧⲉⲛ ⲟⲩⲗⲁⲥ ⲛ̀ⲭ̀ⲣⲟϥ. Ⲟⲩ
ⲡⲉⲧⲟⲩⲛⲁⲧⲏⲓϥ ⲛⲁⲕ ⲓⲉ ⲟⲩ
ⲡⲉⲧⲟⲩⲛⲁⲟⲩⲁϩϥ ⲉⲣⲟⲕ ⲟⲩⲃⲉ ⲟⲩⲗⲁⲥ
ⲛ̀ⲭ̀ⲣⲟϥ: ⲛⲓⲥⲟⲑⲛⲉϥ ⲛ̀ⲧⲉ ⲛⲓϫⲱⲣⲓ
ⲥⲉϣⲉⲃϣⲱⲃ ⲛⲉⲙ ⲛⲓϫⲉⲃⲥ ⲛ̀ⲧⲉ
ⲡ̀ϣⲁϥⲉ. Ⲟⲩⲟⲓ ⲛⲏⲓ ϫⲉ ⲁⲥⲟⲩⲓ ⲙ̀ⲙⲟⲓ
ⲛ̀ϫⲉⲧⲁⲙⲉⲧⲉⲣⲙⲛ̀ϫⲱⲓⲗⲓ: ⲁⲓϣⲱⲡⲓ
ϧⲉⲛ ⲛⲓⲙⲁⲛϣⲱⲡⲓ ⲛ̀ⲧⲉ Ⲕⲏⲇⲁⲣ:
ⲁⲧⲁⲯⲩⲭⲏ ⲉⲉⲣⲉⲙⲛ̀ϫⲱⲓⲗⲓ ϧⲉⲛ
ⲟⲩⲙⲏϣ ⲙ̀ⲙⲁ.
Ⲛⲁⲓⲟⲓ ⲛ̀ϩⲓⲣⲏⲛⲏⲕⲟⲥ ⲡⲉ ⲛⲉⲙ
ⲛⲏⲉⲑⲙⲟⲥϯ ⲛ̀ϯϩⲓⲣⲏⲛⲏ: ⲉϣⲱⲡ
ⲁⲓϣⲁⲛⲥⲁϫⲓ ⲙⲉⲭⲱⲟⲩ ϣⲁⲃⲩⲱⲧⲥ
ⲉⲣⲟⲓ ⲛ̀ϫⲓⲛϫⲏ. ⲁ̅ⲗ
</p>

