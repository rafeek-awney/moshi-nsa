<h1><u>
Ⲯⲁⲗⲙⲟⲥ ⲣ̅ⲕ̅ⲁ̅ 
</u></h1>
<p style="text-align: start">
ϯϩⲱⲇⲏ ⲛ̀ⲧⲉ ⲛⲓⲁⲛⲁⲃⲁⲑⲙⲟⲥ
Ⲁⲓⲟⲩⲛⲟϥ ⲉϫⲉⲛ ⲛⲏⲉⲧⲁⲩϫⲟⲥ ⲛⲏⲓ
ϫⲉ ⲧⲉⲛⲛⲁϣⲉⲛⲁⲛ ⲉⲡ̀ⲏⲓ ⲙ̀Ⲡⲟ̅ⲥ̅.
Ⲛⲉⲛϭⲁⲗⲁⲩϫ ⲁⲩⲟ̀ϩⲓ ⲉⲣⲁⲧⲟⲩ ϧⲉⲛ
ⲛⲓⲁⲩⲗⲏⲟⲩ ⲛ̀ⲧⲉ Ⲓⲗ̅ⲏ̅ⲙ
Ⲓⲗ̅ⲏ̅ⲙ ⲑⲏⲉⲧⲟⲩⲕⲱⲧ ⲙ̀ⲙⲟⲥ ⲙ̀ⲫ̀ⲣⲏϯ
ⲛ̀ⲟⲩⲃⲁⲕⲓ ⲉⲣⲉ ⲡⲉⲥϯⲙⲁϯ ϩⲓ ⲫⲁⲓ
ⲉ̀ⲫⲁⲓ.
Ⲉⲧⲁⲩϣⲉⲛⲱⲟⲩ ⲅⲁⲣ ⲉⲡ̀ϣⲱⲓ ⲉⲙⲁⲩ
ⲛ̀ϫⲉ ⲛⲓⲫⲩⲗⲏ: ⲛⲓⲫⲩⲗⲏ ⲛ̀ⲧⲉ Ⲡⲟ̅ⲥ̅
ⲉⲩⲙⲉⲧⲙⲉⲑⲣⲉ ⲙ̀ⲡⲓⲒⲥ̅ⲗ: ⲉⲩⲟⲩⲱⲛϩ
ⲉⲃⲟⲗ ⲙ̀ⲫ̀ⲣⲁⲛ ⲙ̀Ⲡⲟ̅ⲥ̅ⲭ. Ϫⲉ
ⲁⲩϩⲉⲙⲥⲓ ⲙ̀ⲙⲁⲩ ⲛ̀ϫⲉ ϩⲁⲛⲑ̀ⲣⲟⲛⲟⲥ
ⲉⲩϩⲁⲡ: ϩⲁⲛⲑ̀ⲣⲟⲛⲟⲥ ⲉϫⲉⲛ ⲡ̀ⲏⲓ
ⲛ̀Ⲇⲁ̅ⲇ: ϣⲓⲛⲓ ⲛ̀ⲥⲁ ⲛⲁ ⲧⲉϩⲓⲣⲏⲛⲏ
Ⲓⲗ̅ⲏ̅ⲙ: ⲉⲛⲙ ⲟⲩⲉⲩⲑⲏⲛⲓⲁ ⲛ̀ⲛⲏⲉⲑⲙⲉⲓ
ⲙ̀ⲙⲟ. Ⲟⲩϩⲓⲣⲏⲛⲏ ⲙⲁⲣⲉⲥϣⲱⲡⲓ ϧⲉⲛ
ⲧⲉⲕϫⲟⲙ: ⲛⲉⲙ ⲟⲩⲉⲩⲑⲏⲛⲓⲁ ϧⲉⲛ
ⲛⲉⲛⲡⲩⲣⲅⲟⲥ ⲉⲧϩⲟⲣϣ.
Ⲉⲑⲃⲉ ⲛⲁⲥ̀ⲛⲏⲟⲩ ⲛⲉⲙ ⲛⲏⲉⲧϧⲉⲛⲧ
ⲉⲣⲟⲓ ⲁⲓⲥⲁϫⲓ ⲛ̀ⲟⲩϩⲓⲣⲏⲛⲏ ⲉⲑⲃⲏϯ:
ⲉⲑⲃⲉ ⲡ̀ⲏⲓ ⲙ̀Ⲡⲟ̅ⲥ̅ ⲡⲉⲛⲛⲟⲩϯ ⲁⲓⲕⲱϯ
ⲛ̀ⲥⲁ ϩⲁⲛⲁⲅⲁⲑⲟⲛ ⲛⲉ. ⲁ̅ⲗ̅
</p>

