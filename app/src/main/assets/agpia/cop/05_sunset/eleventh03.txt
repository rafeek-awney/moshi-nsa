<h1><u>
القطع
</u></h1>

<ul><li>
<p style="text-align: start">
 Ⲓⲥϫⲉ ⲡⲓⲑ̀ⲙⲏⲓ ⲛ̀ϫⲟⲛⲥ ⲁϥⲛⲁⲛⲟϩⲉⲙ
ⲛ̀ⲁϣ ⲛ̀ⲣⲏϯ ϯⲛⲁⲟⲩⲱⲛϩ ⲉⲃⲟⲗ ⲁⲛⲟⲕ
ⲡⲉ ⲡⲓⲣⲉϥⲉⲣⲛⲟⲃⲓ: ⲡ̀ϩ̀ⲣⲟϣ ⲛ̀ⲧⲉ
ⲡⲓⲉϩⲟⲟⲩ ⲛⲉⲙ ⲡⲉϥϧ̀ⲙⲟⲙ ϯϣ̀ϥⲁⲓ
ϧⲁⲣⲱⲟⲩ ⲁⲛ ⲉⲑⲃⲉ ⲡ̀ϫⲱϫⲉⲃ
ⲛ̀ⲧⲁⲙⲉⲧⲣⲱⲙⲓ: ⲁⲗⲗⲁ ⲛ̀ⲑⲟⲕ Ⲫϯ
ⲡⲓⲣⲉϥⲛⲁⲓ ⲟⲡⲧ ⲛⲉⲙ ⲛⲁ ϯⲁϫⲡ ⲓ̅ⲁ:
ϫⲉ ⲁⲛⲟⲕ ϧⲉⲛ ϩⲁⲛⲁⲛⲟⲙⲓⲁ
ⲁⲩⲉⲣⲃⲟⲕⲓ ⲙ̀ⲙⲟⲓ: ⲟⲩⲟϩ ϧⲉⲛ
ϩⲁⲛⲛⲟⲃⲓ ⲁⲧⲁⲙⲁⲩ ϭⲓϣϣⲱⲟⲩ ⲙ̀ⲙⲟⲓ:
ⲉⲑⲃⲉ ⲫⲁⲓ ϯϣ̀ϫⲟⲩϣⲧ ⲁⲛ ⲉⲡ̀ϣⲱⲓ
ⲉⲧ̀ⲫⲉ: ⲁⲗⲗⲁ ϯⲛⲁⲭⲁϩ̀ⲑⲏⲓ ⲉϫⲉⲛ
ⲡ̀ⲁ̀ϣⲁⲓ ⲛ̀ⲧⲉ ⲧⲉⲕⲙⲉⲑⲛⲁⲓ ⲛⲉⲙ
ⲧⲉⲕⲙⲉⲧⲙⲁⲓⲣⲱⲙⲓ: ⲉⲓⲱϣ ⲉⲃⲟⲗ
ⲉⲓϫⲱ ⲙ̀ⲙⲟⲥ ϫⲉ: ⲱ Ⲫϯ ⲭⲱ ⲛⲏⲓ
ⲉⲃⲟⲗ ⲁⲛⲟⲕ ⲡⲉ ⲡⲓⲣⲉϥⲉⲣⲛⲟⲃⲓ ⲟⲩⲟϩ
ⲛⲁⲓ ⲛⲏⲓ.
<br><i>(Ⲇⲟⲝⲁ ⲡⲁⲧⲣⲓ ⲕⲉ ⲩⲓⲱ ⲕⲁⲓ ⲁⲅⲓⲟ ⲡ̀ⲛⲉⲩⲙⲁⲧⲓ).</i>
</p></li><li>
<p style="text-align: start">
 Ⲓⲱⲥ ⲙ̀ⲙⲟⲕ ⲡⲓⲣⲉϥⲥⲱϯ ⲛ̀ⲧⲉⲕϣⲟⲡⲧ
ϧⲉⲛ ⲕⲉⲛⲥ ⲙ̀ⲙⲉⲧⲓⲱⲧ: ϫⲉ ⲁⲛⲟⲕ
ⲁⲓⲙⲟⲩⲛⲕ ⲙ̀ⲡⲁⲱⲛϧ ϧⲉⲛ ⲛⲓⲙⲉⲧϣ̀ⲛⲁ
ⲛⲉⲙ ⲛⲓⲉⲡⲓⲑⲩⲙⲓⲁ ⲟⲩⲟϩ ⲁϥⲥⲓⲛⲓ ⲉⲃⲟⲗ 
ϩⲁⲣⲟⲓ ⲛ̀ϫⲉ ⲡⲓⲉϩⲟⲟⲩ ⲟⲩⲟϩ ⲁϥϩⲱⲗ: 
ⲓⲥ ϯⲛⲟⲩ ϯⲛⲁⲭⲁϩ̀ⲑⲏⲓ ⲉⲡ̀ⲁϣⲁⲓ ⲛ̀ⲧⲉ
ⲧⲉⲕⲙⲉⲧϣⲉⲛϩⲏⲧ ⲛ̀ⲁⲑⲙⲟⲩⲛⲕⲑ
ⲙ̀ⲡⲉⲣⲟⲩⲉⲓ ⲥⲁⲃⲟⲗ ⲛ̀ⲟⲩϩⲏⲧ ⲛ̀ⲭⲁⲣⲉⲃ
ⲉϥϣⲁⲧ ⲛ̀ⲧⲉⲙⲉⲑⲛⲁⲏⲧ: ϫⲉ ϯⲱϣ
ⲟⲩⲃⲏⲕ ⲱ Ⲡⲟ̅ⲥ̅ ϧⲉⲛ ⲟⲩϩⲟϯ:
ⲁⲓⲣⲉⲛⲟⲃⲓ ⲫⲓⲱⲧ ϧⲉⲛ ⲧ̀ⲫⲉ ⲛⲉⲙ
ⲙ̀ⲡⲉⲕⲙ̀ⲑⲟ: ⲟⲩⲟϩ ϯⲟⲓ ⲛ̀ⲁⲧⲙ̀ⲡ̀ϣⲁ
ⲛ̀ⲧⲟⲩⲙⲟⲩϯ ⲉⲣⲟⲓ ⲛⲁⲕ ϫⲉ ⲟⲩϣⲏⲣⲓ
ⲡⲉ ⲁⲗⲗⲁ ⲙⲁⲣⲉⲕⲁⲓⲧ 1̀ⲙⲫ̀ⲣⲏϯ
ⲛ̀ⲟⲩⲁⲓ ⲉⲃⲟⲗϧⲉⲛ ⲛⲉⲙⲕⲣⲉⲙⲃⲉⲭⲉ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li><li>
<p style="text-align: start">
  Ϫⲉ ⲁⲓⲉⲣⲛⲟⲃⲓ ϧⲉⲛ ⲟⲩϯϩ̀ⲑⲏϥ ⲛⲉⲙ
ⲟⲩⲣⲱⲟⲩⲧϥ ⲛ̀ϩⲏⲧ ⲟⲩⲟϩ ⲁⲓⲣⲁⲱⲟⲩ
ⲛⲟⲃⲓ ⲛⲓⲃⲉⲛ ϧⲉⲛ ⲟⲩϭⲓϣϣⲱⲟⲩ ⲛⲉⲙ
ⲟⲩⲙⲉⲧⲁϣⲓⲣⲓ ⲟⲩⲟϩ ⲁⲓⲉⲣⲙ̀ⲡ̀ϣⲁ
ⲛ̀ⲧ̀ϩⲉⲙⲕⲟ ⲛⲉⲙ ϩⲁⲡ ⲛⲓⲃⲉⲛ: ⲥⲟⲃϯ
ⲛⲏⲓ ⲛ̀ⲛⲓⲗⲱⲓϫⲓ ⲛ̀ⲛⲓⲙⲉⲧⲁⲛⲓⲁ ⲱ ⲑ̀ⲛⲏⲃ
ⲙ̀ⲡⲁⲣⲑⲉⲛⲟⲥ ϫⲉ ϯϯϩⲟ ⲉⲣⲟ ⲟⲩⲟϩ
ϯⲧⲱⲃϩ ⲙ̀ⲙⲟ ⲛ̀ⲟⲩⲡⲣⲉⲥⲃⲓⲁ ⲟⲩⲟϩ
ⲛ̀ⲑⲟ ⲙ̀ⲙⲁⲩⲁϯ ϯⲱϣ ⲟⲩⲃⲏ
ⲛ̀ⲧⲉϯⲧⲟϯ ⲛ̀ⲥ̀ⲙⲏⲓ ⲛ̀ⲧⲁϣ̀ⲧⲉⲙϭⲓϣⲓⲡⲓ:
ⲟⲩⲟϩ ⲙ̀ⲡⲁⲧⲉ ⲡⲁⲡ̅ⲛ̅ⲁ ϩⲱⲗ ⲉⲃⲟⲗ
ⲙ̀ⲙⲟⲓ ϣⲱⲡⲓ ⲛⲉⲙⲏⲓ ⲟⲩⲟϩ ⲡ̀ⲥⲟϭⲛⲓ
ⲛ̀ⲧⲉ ⲛⲓϫⲁϫⲓ ϭⲟⲧⲡϥ ⲟⲩⲟϩ ⲛⲓⲣⲱⲟⲩ
ⲛ̀ⲧⲉ ⲁⲙⲉⲛϯ ⲙⲁϣ̀ⲑⲁⲙ ⲙ̀ⲙⲱⲟⲩ
ⲛ̀ⲧⲟⲩϣ̀ⲧⲉⲙⲱⲙⲕ ⲙ̀ⲙⲟⲓ ϯϣⲉⲗⲉⲧ
ⲛ̀ⲁⲧⲁϭⲛⲉ ⲙ̀ⲡⲓⲥⲉⲃⲓ ⲙ̀ⲙⲏⲓ. 
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li></ul>

