<h1><u>
Ⲯⲁⲗⲙⲟⲥ ⲣ̅ⲕ̅ⲅ
</u></h1>
<p style="text-align: start">
Ⲉⲃⲏⲗ ϫⲉ Ⲡⲟ̅ⲥ̅ ϣⲟⲡ ⲛ̀ϧⲏⲧⲉⲛ: ⲙⲁⲣⲉ
ⲡ̀Ⲓⲥ̅ⲗ ϫⲟⲥ ϫⲉ ⲉⲃⲏⲗ ϫⲉ Ⲡⲟ̅ⲥ̅ ϣⲟⲡ
ⲛ̀ϧⲏⲧⲉⲛ: ϧⲉⲛ ⲡ̀ϫⲓⲛⲧⲟⲩⲱⲟⲩⲛⲛⲟⲩ
ⲉϫⲱⲛ ⲛ̀ϫⲉ ϩⲁⲛⲣⲱⲙⲓ: ϩⲁⲣⲁ
ⲁⲩⲛⲁⲟⲙⲕⲧⲉⲛ ⲉⲛⲟⲛϧ. Ϧⲉⲛ
ⲡ̀ϫⲓⲛⲑ̀ⲣⲉϥϫⲱⲛⲧ ⲛ̀ϫⲉ ⲡⲟⲩⲙ̀ⲃⲟⲛ
ⲉϩ̀ⲣⲏⲓ ⲉϫⲱⲛ: ϩⲁⲣⲁ ⲁϥⲛⲁⲟⲙⲥⲧⲉⲛ
ⲛ̀ϫⲉ ⲡⲓⲙⲱⲟⲩ. Ⲧⲉⲛⲯⲩⲭⲏ ⲁⲥⲥⲓⲛⲓ
ⲛ̀ⲟⲩⲙⲟⲩⲛⲥⲱⲣⲉⲙ: ϩⲁⲣⲁ ⲁⲥⲥⲓⲛⲓ ⲛ̀ϫⲉ
ⲧⲉⲛⲯⲩⲭⲏ ⲙ̀ⲡⲓⲙⲱⲟⲩ
ⲛ̀ⲁⲧϣⲉⲛⲁⲩⲣⲏϫϥ. Ϥ̀ⲥ̀ⲙⲁⲣⲱⲟⲩⲧ
ⲛ̀ϫⲉ Ⲡⲟ̅ⲥ̅ ⲫⲏⲉⲧⲉ ⲙ̀ⲡⲉϥⲧⲏⲓⲧⲉⲛ
ⲉⲧϫⲟⲣϫⲥ ⲛ̀ⲧⲉ ⲛⲟⲩⲛⲁϫϩⲓ.
Ⲧⲉⲛⲯⲩⲭⲏ ⲁⲥⲛⲟϩⲉⲙ ⲙ̀ⲫ̀ⲣⲏϯ
ⲛ̀ⲟⲩϭⲁϫ ⲉⲃⲟⲗϧⲉⲛ ⲡⲓⲫⲁϣ ⲛ̀ⲧⲉ
ⲛⲓⲣⲉϥϫⲱⲣϫ. Ⲡⲓⲫⲁϣ ⲁϥϧⲟⲙϧⲉⲙ
ⲟⲩⲟϩ ⲁⲛⲟⲛ ⲁⲛⲛⲟϩⲉⲙ: ⲧⲉⲛⲃⲟⲏⲑⲓⲁ
ϧⲉⲛ ⲫ̀ⲣⲁⲛ ⲙ̀Ⲡⲟ̅ⲥ̅ ⲫⲏⲉⲧⲁϥⲑⲁⲙⲓⲟ
ⲛ̀ⲧ̀ⲫⲉ ⲛⲉⲙ ⲡⲓⲕⲁϩⲓ. ⲁ̅ⲗ
</p>

