<u><h1>ⲉⲩⲁⲅⲅⲉⲗⲓⲟⲛ ⲕⲁⲧⲁ ⲗⲟⲩⲕⲁⲥ</u>
<br>(ⲇ̅: ⲗ̅ⲏ̅-ⲙ̅ⲁ̅)</h1>
<p style="text-align: start">
Ⲁϥⲧⲱⲛϥ ⲇⲉ ⲉⲃⲟⲗϧⲉⲛ ϯⲥⲛⲁⲅⲱⲅⲏ
ⲁϥϣⲉⲛⲁϥ ⲉϧⲟⲩⲛ ⲉ̀ⲡ̀ⲏⲓ ⲛ̀Ⲥⲙⲱⲛ
ⲧ̀ϣⲱⲙⲓ ⲇⲉ ⲛ̀Ⲥⲓⲙⲱⲛ ⲛⲉ ⲟⲩⲟⲛ
ⲟⲩⲛⲓϣϯ ⲛ̀ϧ̀ⲙⲟⲙ ⲛⲉⲙⲁⲥ ⲡⲉ ⲟⲩⲟϩ
ⲛⲁⲩϯϩⲟ ⲉⲣϥ ⲉϩ̀ⲣⲏⲓ ⲉϫⲱⲥ: ⲟⲩⲟϩ
ⲁϥⲟ̀ϩⲓ ⲉⲣⲁⲧϥ ⲥⲁⲡ̀ϣⲱⲓ ⲙ̀ⲙⲟⲥ
ⲁϥⲉⲣⲡⲓⲧⲓⲙⲓⲁⲛ ⲙ̀ⲡⲓϧ̀ⲙⲟⲙ ⲟⲩⲟϩ
ⲁϥⲭⲁⲥ ⲥⲁⲧⲟⲧⲥ ⲇⲉ ⲁⲥⲧⲱⲛⲥ
ⲁⲥϣⲉⲙϣⲓ ⲙ̀ⲙⲱⲟⲩ. Ⲉⲧⲁ ⲫ̀ⲣⲏ ⲇⲉ
ϩⲱⲧⲡ ⲟⲩⲟⲛ ⲛⲓⲃⲉⲛ ⲉⲧⲉ ⲟⲩⲟⲛⲧⲟⲩ
ⲣⲉϥϣⲱⲛⲓ ⲙ̀ⲙⲁⲩ ϧⲉⲛ ϩⲁⲛϣⲱⲛⲓ
ⲛ̀ⲟⲩⲙⲏϣ ⲛ̀ⲣⲏϯ ⲁⲩⲉⲛⲟⲩ ϩⲁⲣⲟϥ:
ⲛ̀ⲑⲟϥ ⲇⲉ ⲉⲧⲁⲩⲭⲁϫⲓϫ ⲉϫⲉⲛ ⲡⲓⲟⲩⲁⲓ
ⲡⲓⲟⲩⲁⲓ ⲙ̀ⲙⲱⲟⲩ ⲁϥⲉⲣⲫⲁϧⲣⲓ ⲉⲣⲱⲟⲩ.
Ⲛⲁⲩⲛⲏⲟⲩ ⲇⲉ ⲉⲃⲟⲗ ⲛ̀ϫⲉ
ϩⲁⲛⲕⲉⲇⲉⲙⲱⲛ ⲉⲃⲟⲗ ϩⲁⲛⲙⲏϣ
ⲉⲩⲱϣ ⲉⲃⲟⲗ ⲉⲩϫⲱ ⲙ̀ⲙⲟⲥ ϫⲉ ⲛ̀ⲑⲟⲕ
ⲡⲉ ⲡ̀ϣⲏⲣⲓ ⲙ̀Ⲫϯ: ⲟⲩⲟϩ
ⲛⲁϥⲉⲣⲉⲡⲓⲧⲓⲙⲓⲁⲛ ⲛⲱⲟⲩ ⲡⲉ ⲛ̀ϥ̀ⲭⲱ
ⲙ̀ⲙⲱⲟⲩ ⲁⲛ ⲉⲥⲁϫⲓ ϫⲉ ⲛⲁⲩⲥⲱⲟⲛ
ⲙ̀ⲙⲟϥ ϫⲉ ⲛ̀ⲑⲟϥ ⲡⲉ Ⲡⲭ̅ⲥ.
<\p><p>
<i>
Ⲇⲟⲝⲁⲥⲓ ⲕⲩⲣⲓⲉ
<br>
Ⲡⲓⲱⲟⲩ ⲫⲁ ⲡⲉⲛⲛⲟⲩϯ ⲡⲉ.
Ⲧⲉⲛⲟⲩⲱϣⲧ ⲙ̀ⲙⲟⲕ ⲱ Ⲡⲭ̅ⲥ ⲛⲉⲙ
ⲡⲉⲕⲓⲱⲧ ⲛ̀ⲁⲅⲁⲑⲟⲥ ⲛⲉⲙ ⲡⲓⲡ̅ⲛ̅ⲁ ⲉ̅ⲑ̅ⲩ
ϫⲉ ⲁⲕⲓ̀ ⲁⲕⲥⲱϯ ⲙ̀ⲙⲟⲛ ⲛⲁⲓ ⲛⲁⲛ.
</i>
</p>

