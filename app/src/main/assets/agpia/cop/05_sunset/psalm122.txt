<h1><u>
Ⲯⲁⲗⲙⲟⲥ ⲣ̅ⲕ̅ⲃ 
</u></h1>
<p style="text-align: start">
ϯϩⲱⲇⲏ ⲛ̀ⲧⲉ ⲛⲓⲁⲛⲁⲃⲁⲑⲙⲟⲥ
Ⲁⲓϥⲁⲓ ⲛ̀ⲛⲁⲃⲁⲗ ⲉⲡ̀ϣⲱⲓ ϩⲁⲣⲟⲕ
ⲫⲏⲉⲧϣⲟⲡ ϧⲉⲛ ⲧ̀ⲫⲉ: ϩⲏⲡⲡⲉ
ⲙ̀ⲫ̀ⲣⲏϯ ⲛ̀ϩⲁⲛⲃⲁⲗ ⲙ̀ⲃⲱⲕ ϧⲉⲛ
ⲛⲉⲛϫⲓϫ ⲛ̀ⲧⲉ ⲛⲟⲩϭⲓⲥⲉⲩ: ⲛⲉⲙ
ⲙ̀ⲫ̀ⲣⲏϯ ⲛ̀ϩⲁⲛⲃⲁⲗ ⲙ̀ⲃⲱⲕⲓ ϧⲉⲛ
ⲛⲉⲛϫⲓϫ ⲛ̀ⲧⲉ ⲧⲉⲥⲟ̅ⲥ̅. Ⲡⲁⲓⲣⲏϯ
ⲛⲉⲛⲃⲁⲗ ⲟⲩⲃⲉ Ⲡⲟ̅ⲥ̅ ⲡⲉⲛⲛⲟⲩϯ
ϣⲁⲧⲉϥϣⲉⲛϩⲏⲧ ϧⲁⲣⲟⲛ. Ⲛⲁⲓ ⲛⲁⲛ
Ⲡⲟ̅ⲥ̅ ⲛⲁⲓ ⲛⲁⲛ: ϫⲉ ϧⲉⲛ ⲟⲩⲁ̀ϣⲁⲓ
ⲁⲛⲙⲟϩ ⲛ̀ϣⲱϣ: ⲟⲩⲟϩ ϧⲉⲛ ⲟⲩϩⲟⲩⲟ
ⲁⲥⲙⲟϩ ⲛ̀ϫⲉ ⲧⲉⲛⲯⲩⲭⲏ: ⲡ̀ϣⲱϣ
ⲙⲏⲓϥ ⲛ̀ⲛⲏⲉⲧⲉⲣⲩⲑⲉⲛⲓⲛ ⲟⲩⲟϩ
ⲡ̀ϣⲱϣϥ ⲛ̀ⲛⲓϭⲁⲥⲓϩⲏⲧ. ⲁ̅ⲗ̅ 
</p>

