<h1><u>
Ϯⲙⲉⲧⲣⲉⲙϩⲉ
</u></h1>
<p style="text-align: start">
Ⲧⲉⲛϣⲉⲡϩⲙⲟⲧ ⲛ̀ⲧⲟⲧⲕ ⲡⲉⲛⲛⲏⲃ
ⲡⲓⲣⲉϥϣⲉⲛϩⲏⲧ ϫⲉ ⲁⲕϯ ⲛⲁⲛ
ⲉⲑⲣⲉⲛⲥⲓⲛⲓ ⲙ̀ⲡⲁⲓⲉϩⲟⲟⲩ ϧⲉⲛ
ⲟⲩϩⲓⲣⲏⲛⲏ ⲟⲩⲟϩ ⲁⲕⲉⲛⲧⲉⲛ
ⲉϩⲁⲛⲁⲣⲟⲩϩⲓ ϧⲉⲛ ⲟⲩϣⲉⲡϩⲙⲟⲧ:
ⲟⲩⲟϩ ⲁⲕⲁⲓⲧⲉⲛ ⲛ̀ϩⲩⲥⲟⲥ ⲉⲛⲁⲩ
ⲉⲡⲓⲟⲩⲱⲓⲛⲓ ϣⲁ ϩⲁⲛⲁⲣⲟⲩϩⲓ. Ϣⲱⲡ
ⲉⲣⲟⲕ ⲛ̀ⲧⲉⲛⲇⲟⲝⲟⲗⲟⲅⲓⲁ ⲉⲧⲁⲥϣⲱⲡⲓ
ϯⲛⲟⲩ ⲟⲩⲟϩ ⲛⲁϩⲙⲭⲉⲛ ⲉⲃⲟⲗϩⲁ
ⲛⲓⲕⲟⲧⲥ ⲛ̀ⲧⲉ ⲡⲓⲁⲛⲧⲓⲕⲓⲙⲉⲛⲟⲥ: ⲟⲩⲟϩ
ⲕⲱⲣϥ ⲛ̀ⲛⲉϥⲫⲁϣ ⲧⲏⲣⲟⲩ ⲉⲧⲧⲟⲓ
ϧⲁⲣⲟⲛ. Ⲟⲩⲟϩ ⲁⲣⲓϩⲙⲟⲧ ⲛⲁⲛ ϧⲉⲛ
ⲡⲁⲓⲕⲉⲉϫⲱⲣϩ ⲉⲑⲛⲏⲟⲩ ⲛ̀ⲟⲩϩⲓⲣⲏⲛⲏ
ⲁϭⲛⲉ ⲙ̀ⲕⲁϩ ⲟⲩⲇⲉ ⲟⲩϣⲑⲟⲣⲧⲉⲣ
ⲟⲩⲇⲉ ϧⲓⲥⲓ ⲟⲩⲇⲉ ⲫⲁⲛⲧⲁⲥⲓⲁ:
ⲉⲑⲣⲉⲛⲥⲉⲛϥ ⲟⲛ ϧⲉⲛ ⲟⲩϩⲓⲣⲏⲛⲏ ⲛⲉⲙ
ⲟⲩⲙⲉⲧⲥⲉⲙⲛⲟⲥ ⲛ̀ⲧⲉⲛⲟϩⲓ ⲉⲣⲁⲧⲉⲛ
ⲉⲡⲓϩⲩⲙⲛⲟⲥ ⲛⲉⲙ ⲛⲓⲡⲣⲟⲥⲉⲩⲭⲏ
ⲛ̀ⲥⲏⲟⲩ ⲛⲓⲃⲉⲛ ⲛⲉⲙ ϧⲉⲛ ⲙⲁⲓ ⲛⲓⲃⲉⲛ
ⲉⲛϯⲱⲟⲩ ⲙ̀ⲡⲉⲕⲣⲁⲛ ⲉ̅ⲑ̅ⲩ ϧⲉⲛ ϩⲱⲃ
ⲛⲓⲃⲉⲛ: ⲛⲉⲙ ⲫⲓⲱⲧ ⲛ̀ⲁⲧϣⲧⲁϩⲟϥ
ⲟⲩⲟϩ ⲛ̀ⲁⲧⲁⲣⲭⲏ: ⲛⲉⲙ ⲡⲓⲡ̅ⲛ̅ⲁ ⲉ̅ⲑ̅ⲩ
ⲛ̀ⲣⲉϥⲧⲁⲛϧⲟ ⲟⲩⲟϩ ⲛ̀ⲟⲙⲟⲟⲩⲥⲓⲟⲥ
ⲛⲉⲙⲁⲕ ϯⲛⲟⲩ ⲛⲉⲙ ⲛ̀ⲥⲏⲟⲩ ⲛⲓⲃⲉⲛ
ⲛⲉⲙ ϣⲁ ⲉⲛⲉϩ ⲛ̀ⲧⲉ ⲛⲓⲉⲛⲉϩ ⲧⲏⲣⲟⲩ
Ⲁⲙⲏⲛ.
</p>

