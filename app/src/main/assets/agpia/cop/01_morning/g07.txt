<h1><u>
Ⲡⲓⲛⲁϩϯ ⲉⲧⲥⲟⲩⲧⲱⲛ
</u>
<p style="text-align: start">
Ϧⲉⲛ ⲟⲩⲙⲉⲑⲙⲏⲓ ⲧⲉⲛⲛⲁϩϯ ⲉ̀ⲟⲩⲛⲟⲩϯ
ⲛ̀ⲟⲩⲱⲧ ⲫ̀ⲓⲱⲧ ⲡⲓⲡⲁⲛⲧⲟⲕⲣⲁⲧⲱⲣ
ⲫⲏⲉⲧⲁϥⲑⲁⲙⲓⲟ ⲛ̀ⲧ̀ⲫⲉ ⲛⲉⲙ ⲡ̀ⲕⲁϩⲓ
ⲛⲏⲉⲧⲟⲩⲛⲁⲩ ⲉⲣⲱⲟⲩ ⲛⲉⲙ ⲛⲏⲉⲧⲉ ⲛ̀ⲥⲉⲛⲁⲩ
ⲉⲣⲱⲟⲩ ⲁⲛ. Ⲧⲉⲛⲛⲁϩϯ ⲉⲟⲩⲟ̅ⲥ̅ ⲛ̀ⲟⲩⲱⲧ
Ⲓⲏ̅ⲥ Ⲡⲭ̅ⲥ ⲡ̀ϣⲏⲣⲓ ⲙ̀Ⲫϯ ⲡⲓⲙⲟⲛⲟⲅⲉⲛⲏⲥ
ⲡⲓⲙⲓⲥⲓ ⲉⲃⲟⲗϧⲉⲛ ⲫ̀ⲓⲱⲧ ϧⲁϫⲉⲛ ⲛⲓⲉⲱⲛ
ⲧⲏⲣⲟⲩ. Ⲟⲩⲟⲩⲱⲓⲛⲓ ⲉⲃⲟⲗϧⲉⲛ ⲟⲩⲟⲩⲱⲛⲓ
ⲟⲩⲛⲟⲩϯ ⲛ̀ⲧⲁⲫ̀ⲙⲏ ⲉⲃⲟⲗϧⲉⲛ ⲟⲩⲛⲟⲩϯ
ⲛ̀ⲧⲁⲫ̀ⲙⲏ ⲟⲩⲙⲓⲥⲓ ⲡⲉ ⲟⲩⲑⲁⲙⲓⲟ ⲁⲛ ⲡⲉ
ⲟⲩⲙⲟⲟⲩⲥⲓⲟⲥ ⲡⲉ ⲛⲉⲙ ⲫ̀ⲓⲱⲧ ⲫⲏⲉⲧⲁ ϩⲱⲃ
ⲛⲓⲃⲉⲛ ϣⲱⲡⲓ ⲉⲃⲟⲗϩⲓⲧⲟⲧϥ . Ⲫⲁⲓ ⲉⲧⲉ
ⲉⲑⲃⲏⲧⲉⲛ ⲁⲛⲟⲛ ϧⲁ ⲛⲓⲣⲱⲙⲓ ⲛⲉⲙ ⲉⲑⲃⲉ
ⲡⲉⲛⲟⲩϫⲁⲓ ⲁϥⲓ̀ ⲉⲡⲉⲥⲏⲧ ⲉⲃⲟⲗϧⲉⲛ ⲧ̀ⲫⲉ
ⲁϥϭⲓⲥⲁⲣⲝ ⲉⲃⲟⲗϧⲉⲛ Ⲙⲁⲣⲓⲁ ϯⲡⲁⲣⲑⲉⲛⲟⲥ
ⲟⲩⲟϩ ⲁϥⲉⲣⲣⲱⲙⲓ. Ⲟⲩⲟϩ
ⲁⲩⲉⲣⲥⲧⲁⲩⲣⲱⲛⲓⲛ ⲙ̀ⲙⲟϥ ⲉ̀ϩ̀ⲣⲏⲓ ⲉϫⲱⲛ
ⲛⲁϩⲣⲉⲛ Ⲡⲟⲛⲧⲓⲟⲥ Ⲡⲓⲗⲁⲧⲟⲥ
ⲁϥϣⲉⲡⲙ̀ⲕⲁϩ ⲟⲩⲟϩ ⲁⲩⲕⲟⲥϥ. Ⲟⲩⲟϩ
ⲁϥⲧⲱⲛϥ ⲉⲃⲟⲗϧⲉⲛ ⲛⲏⲉⲑⲙⲱⲟⲩⲧ ϧⲉⲛ
ⲡⲓⲉ̀ϩⲟⲟⲩ ⲙ̀ⲙⲁϩⲅ̅ ⲕⲁⲧⲁ ⲛⲓⲅ̀ⲣⲁⲫⲏ.
Ⲁϥϣⲉⲛⲁϥ ⲉ̀ⲡ̀ϣⲱⲓ ⲉⲛⲓⲫⲏⲟⲩⲓ̀ ⲁϥϩⲉⲙⲥⲓ
ⲥⲁⲟⲩⲓ̀ ⲛⲁⲙ ⲙ̀ⲡⲉⲫⲓⲱⲧ. Ⲕⲉ ⲡⲁⲗⲓⲛ
ⲉϥⲛⲏⲟⲩ ϧⲉⲛ ⲡⲉⲏⲱⲟⲩ ⲉϯϩⲁⲡ
ⲉⲛⲏⲉⲧⲟⲛϧ ⲛⲉⲙ ⲛⲏⲉⲑⲙⲱⲟⲩⲧ ⲫⲏⲉⲧⲉ
ⲧⲉϥⲙⲉⲧⲟⲩⲣⲟ ⲛ̀ⲁⲑⲙⲟⲩⲛⲕ ⲡⲉ.
Ⲥⲉ ⲧⲉⲛⲛⲁϩϯ ⲉ̀ⲡⲓⲡ̅ⲛ̅ⲁ ⲉ̅ⲑ̅ⲩ Ⲡⲟ̅ⲥ̅ ⲛ̀ⲣⲉϥϯ
ⲙ̀ⲡ̀ⲱⲛϧ ⲫⲏⲉⲑⲛⲏⲟⲩ ⲉⲃⲟⲗϧⲉⲛ ⲫ̀ⲓⲱⲧ.
Ⲥⲉⲟⲩⲱϣⲧ ⲙ̀ⲙⲟϥ ⲥⲉϯⲱⲟⲩ ⲛⲁϥ ⲛⲉⲙ
ⲫ̀ⲓⲱⲧ ⲛⲉⲙ ⲡ̀ϣⲏⲣⲓ ⲫⲏⲉⲧⲁϥⲥⲁϫⲓ ϧⲉⲛ
ⲛⲓⲡ̀ⲣⲟⲫⲏⲧⲏⲥ. Ⲉⲟⲩⲓ̀ ⲛ̀ⲁ̀ⲅⲓⲁ ⲛ̀ⲕⲁⲑⲟⲗⲓⲕⲏ
ⲛ̀ⲁⲡⲟⲥⲧⲟⲗⲟⲕⲏ ⲛ̀ⲉ̀ⲕⲕⲗⲏⲥⲓⲁ.
Ⲧⲉⲛⲉⲣⲙⲟⲗⲟⲅⲓⲛ ⲛ̀ⲟⲩⲱⲙⲥ ⲛ̀ⲟⲩⲱⲧ
ⲉ̀ⲡ̀ⲭⲱ ⲉⲃⲟⲗ ⲛ̀ⲧⲉ ⲛⲓⲛⲟⲃⲓ. Ⲧⲉⲛϫⲟⲩϣⲧ
ϧⲁⲧ̀ϩⲏ ⲛ̀ϯⲁⲛⲁⲥⲧⲁⲥⲓⲥ ⲛ̀ⲧⲉ
ⲛⲓⲣⲉϥⲙⲱⲟⲩⲧ ⲛⲉⲙ ⲡⲓⲱⲛϧ ⲛ̀ⲧⲉ ⲡⲓⲉⲱⲛ
ⲉⲑⲛⲏⲟⲩ ⲁⲙⲏⲛ.
</p>

