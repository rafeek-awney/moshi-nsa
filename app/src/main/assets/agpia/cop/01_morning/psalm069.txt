<h1><u>
Ⲯⲁⲗⲙⲟⲥ ⲝ̅ⲑ̅
</u><h1>
<p style="text-align: start">
Ⲫϯ ⲙⲁϩ̀ⲑⲏⲕ ⲉⲧⲁⲃⲟⲏⲑⲓⲁ: ⲭⲱⲗⲉⲙ Ⲡⲟ̅ⲥ̅
ⲁⲣⲓⲃⲟⲏⲑⲓⲛ ⲉⲣⲟⲓ: ⲙⲁⲣⲟⲩϭⲓϣⲓⲡⲓ ⲟⲩⲟϩ
ⲛ̀ⲧⲟⲩϭⲓϣⲱϣ ⲛ̀ϫⲉ ⲛⲏⲉⲧⲛ̀ⲥⲁ ⲧⲁⲯⲩⲭⲏ.
Ⲙⲁⲣⲟⲩⲕⲟⲧⲟⲩ ⲉⲫⲁϩⲟⲩ ⲟⲩⲟϩ
ⲛ̀ⲧⲟⲩϭⲓϣⲓⲡⲓ ⲛ̀ϫⲉ ⲛⲏⲉⲑⲟⲩⲱϣ
ⲉ̀ⲉⲣⲡⲉⲧϩⲱⲟⲩ ⲛⲏⲓ. Ⲙⲁⲣⲟⲩⲕⲟⲧⲟⲩ
ⲥⲁⲧⲟⲧⲟⲩ ⲉⲩϣ̀ⲫⲓⲧ ⲛ̀ϫⲉ ⲛⲏⲉⲧϫⲱ ⲙ̀ⲙⲟⲥ
ϫⲉ ⲕⲁⲗⲱⲥ ⲕⲁⲗⲱⲥ. Ⲙⲁⲣⲟⲩⲑⲉⲗⲏⲗ
ⲛ̀ⲧⲟⲩⲟⲩⲛⲟϥ ⲉ̀ϩ̀ⲣⲏⲓ ⲉϫⲱⲕ ⲛ̀ϫⲉ ⲟⲩⲟⲛ
ⲛⲓⲃⲉⲛ ⲉⲧⲕⲱϯ ⲛ̀ⲥⲱⲕ: ⲟⲩⲟϩ ⲙⲁⲣⲟⲩϫⲟⲥ
ⲛ̀ⲥⲏⲟⲩ ⲛⲓⲃⲉⲛ ϫⲉ ⲙⲁⲣⲉϥⲉⲣⲛⲓϣϯ ⲛ̀ϫⲉ
Ⲡⲟ̅ⲥ̅ ⲛ̀ϫⲉ ⲛⲏⲉⲑⲙⲉⲓ ⲙ̀ⲡⲉⲕⲟⲩϫⲁⲓ. Ⲁⲛⲟⲕ
ⲟⲩϩⲏⲕⲓ ⲇⲉ ⲟⲩⲟϩ ⲛ̀ϫⲱⲃ Ⲫϯ ⲁⲣⲓⲃⲟⲏⲑⲓⲛ
ⲉⲣⲟⲓ: ⲛ̀ⲑⲟⲕ ⲡⲉ ⲡⲁⲃⲟⲏⲑⲟⲥ ⲛⲉⲙ
ⲡⲁⲣⲉϥⲛⲁϩⲙⲉⲧ: Ⲡⲟ̅ⲥ̅ ⲙ̀ⲡⲉⲣⲱⲥⲕ. ⲁ̅ⲗ
</p>
