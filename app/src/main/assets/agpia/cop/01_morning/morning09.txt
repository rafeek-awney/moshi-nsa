<h1><u>
Ⲕⲉⲟⲩⲓ ⲙ̀ⲙⲉⲧⲣⲉⲙϩⲉ
</u></h1>
<p style="text-align: start">
Ⲫⲏⲉⲑⲟⲩⲱⲣⲡ ⲙ̀ⲡⲓⲟⲩⲱⲓⲛⲓ ⲛ̀ⲧⲉϥϣⲓ
ⲫⲏⲉⲧⲉ ⲡⲉϥⲣⲏ ϣⲁⲓ ⲉϫⲉⲛ ⲛⲓⲑ̀ⲙⲏⲓ ⲛⲉⲙ
ⲛⲓⲟ̀ϫⲓ ⲫⲏⲉⲧⲁϥⲑⲁⲙⲓⲟ
ⲙ̀ⲡⲓⲟⲩⲱⲓⲛⲓⲫⲏⲉⲧⲉⲣⲟⲩⲱⲓⲛⲓ ⲉ̀ϯⲟⲓⲕⲟⲙⲉⲛⲓ
ⲁⲣⲓⲟⲩⲱⲓⲛⲓ ⲉⲛⲉⲛϩⲏⲧ ⲫ̀ⲛⲏⲃ ⲛ̀ⲧⲉ ⲟⲩⲟⲛ
ⲛⲓⲃⲉⲛ. Ⲟⲩⲟϩ ⲁⲣⲓⲭⲁⲣⲓⲍⲉⲥⲑⲉ ⲛⲁⲛ
ⲙ̀ⲡⲓⲉ̀ϩⲟⲟⲩ ⲫⲁⲓ ⲉⲧϣⲱⲡⲓ ⲉⲑⲣⲉⲛⲣⲁⲛⲁⲕ
ⲛ̀ϧⲏⲧϥ. Ⲟⲩⲟϩ ⲣⲱⲓⲥ ⲉⲣⲟⲛ ⲉⲃⲟⲗϩⲁ ϩⲱⲃ
ⲛⲓⲃⲉⲛ ⲉⲧϩⲱⲟⲩ ⲛⲉⲙ ⲛⲟⲃⲓ ⲛⲓⲃⲉⲛ ⲛⲉⲙ
ϫⲟⲙ ⲛⲓⲃⲉⲛ ⲛ̀ⲁⲛⲧⲓⲟⲛ ϧⲉⲛ Ⲡⲭ̅ⲥ Ⲓⲏ̅ⲥ
ⲡⲉⲛⲟ̅ⲥ̅. Ⲫⲁⲓ ⲉⲧⲉ ⲕ̀ⲥ̀ⲙⲁⲣⲱⲟⲩⲧ ⲛⲉⲙⲁϥ
ⲛⲉⲙ ⲡⲓⲡ̅ⲛ̅ⲁ ⲉ̅ⲑ̅ⲩ ⲛ̀ⲣⲉϥⲧⲁⲛϧⲟ
ⲛ̀ⲟ̀ⲙⲟⲟⲩⲥⲓⲟⲥ ⲛⲉⲙⲁⲕ ϯⲛⲟⲩ ⲛⲉⲙ ϣⲁ
ⲉⲛⲉϩ ⲛ̀ⲧⲉ ⲛⲓⲉⲛⲉϩ ⲧⲏⲣⲟⲩ ⲁⲙⲏⲛ.
</p>
