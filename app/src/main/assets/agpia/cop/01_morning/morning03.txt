<h1><u>
Ⲉⲃⲟⲗϧⲉⲛ ⲡⲓⲛⲁϩϯ ⲛ̀ⲧⲉ ϯⲉⲕⲕⲗⲏⲥⲓⲁ.
</u></h1>
<p style="text-align: start">
Ⲟⲩⲁⲓ ⲡⲉ Ⲫϯ ⲫ̀ⲓⲱⲧ ⲛ̀ⲧⲉ ⲟⲩⲟⲛ ⲛⲓⲃⲉⲛ.
Ⲟⲩⲁⲓ ⲟⲛ ⲡⲉ ⲡⲉϥϣⲏⲣⲓ Ⲓⲏ̅ⲥ Ⲡⲭ̅ⲥ ⲡⲓⲗⲟⲅⲟⲥ
ⲉⲧⲁϥϭⲓⲥⲁⲣⲝ ⲁϥⲙⲟⲩ ⲟⲩⲟϩ ⲁϥⲧⲱⲛϥ
ⲉⲃⲟⲗϧⲉⲛ ⲛⲏⲉⲑⲙⲱⲟⲩⲧ ϧⲉⲛ ⲡⲓⲉ̀ϩⲟⲟⲩ
ⲙ̀ⲙⲁϩⲅ̅ ⲁϥⲧⲟⲩⲛⲟⲩⲥⲧⲉⲛ ⲛⲉⲙⲁϥ.
Ⲟⲩⲁⲓ ⲡⲉ ⲡⲓⲡ̅ⲛ̅ⲁ̅ ⲉ̅ⲑ̅ⲩ ⲙ̀ⲡⲁⲣⲁⲕⲁⲗⲏⲧⲟⲛ
ⲟⲩⲁⲓ ⲣⲱ ⲟⲛ ⲡⲉ ϧⲉⲛ ⲧⲉϥϩⲩⲡⲟⲥⲁⲧⲁⲧⲓⲥ
ⲉϥⲛⲏⲟⲩ ⲉ̀ⲃⲟⲗϧⲉⲛ ⲫ̀ⲓⲱⲧ ⲉϥⲧⲟⲩⲃⲟ
ⲛ̀ϯⲕ̀ⲧⲏⲥⲓⲥ ⲧⲏⲣⲥ ⲉϥⲧ̀ⲥⲁⲃⲟ ⲙ̀ⲙⲟⲛ
ⲉ̀ⲟⲩϣⲧ ⲛ̀ϯⲧⲣⲓⲁⲥ ⲉ̅ⲑ̅ⲩ ϧⲉⲛ ⲟⲩⲙⲉⲑⲛⲟⲩϯ
ⲛ̀ⲟⲩⲱⲧ ⲛⲉⲙ ⲟⲩⲫⲩⲥⲓⲥ ⲛ̀ⲟⲩⲱⲧ ⲧⲉⲛϩⲱⲥ
ⲉⲣⲟⲥ ⲧⲉⲛⲥ̀ⲙⲟⲩ ⲉⲣⲟⲥ ϣⲁ ⲉ̀ⲛⲉϩ ⲁⲙⲏⲛ
</p>
