<h1><u>
Ⲯⲁⲗⲙⲟⲥ ⲓ̅ⲇ̅
</u><h1>
<p style="text-align: start">
Ⲡⲟ̅ⲥ̅ ⲛⲓⲙ ⲉⲑⲛⲁϣⲱⲡⲓ ϧⲉⲛ
ⲡⲉⲕⲙⲁⲛϣⲱⲡⲓ. Ⲙ̀ⲙⲟⲛ ⲛⲓⲙ
ⲉⲑⲛⲁϣ̀ⲉⲙⲧⲟⲛ ⲙ̀ⲙⲟϥ ϩⲓϫⲉⲛ ⲡⲉⲕⲧⲱⲟⲩ
ⲉⲑ̅ⲩ̅ Ⲉⲃⲏⲗ ⲉⲡⲉⲑⲙⲟϣⲓ ϧⲉⲛ
ⲟⲩⲙⲉⲧⲁⲧⲁϭⲛⲓ ⲉϥⲉⲣϩⲱⲃ ⲛ̀ⲑ̀ⲙⲏⲓ ⲉϥⲥⲁϫⲓ
ⲛ̀ⲑ̀ⲙⲏⲓ ϧⲉⲛ ⲡⲉϥϩⲏⲧ. Ⲫⲏⲉⲧⲉ
ⲙ̀ⲡⲉⲣⲉⲣⲭ̀ⲣⲟϥ ϧⲉⲛ ⲡⲉϥⲗⲁⲥ ⲟⲩⲟϩ
ⲙ̀ⲡⲉϥⲉⲣⲡⲉⲧϩⲱⲟⲩ ⲙ̀ⲡⲉϥϣ̀ⲫⲏⲣ ⲟⲩⲟϩ
ⲙ̀ⲡⲉϭⲓ ⲛ̀ⲟⲩϣⲓⲛⲓ ⲉϫⲉⲛ
ⲛⲉϥⲑⲉϣⲉⲩ.Ϥ̀ϣⲟϣϥ ⲙ̀ⲡⲉϥⲙ̀ⲑⲟ ⲛ̀ϫⲉ
ⲫⲏⲉⲧⲓ̀ⲣⲓ ⲙ̀ⲡⲓⲡⲉⲧϩⲱⲟⲩ: ϥ̀ⲧⲱⲟⲩ ⲇⲉ
ⲛ̀ⲛⲏⲉⲧⲉⲣϩⲟϯ ϧⲁⲧϩⲏ
ⲙ̀Ⲡⲟ̅ⲥ̅.Ⲫⲏⲉⲧⲉⲣⲁⲛⲁϣ ⲙ̀ⲡⲉϥϣ̀ⲫⲏⲣ ⲟⲩⲟϩ
ϥ̀ϫⲱⲗ ⲙ̀ⲙⲟϥ ⲉⲃⲟⲗ ⲁⲛ. Ⲡⲉϥϩⲁⲧ
ⲙ̀ⲡⲉϥⲧⲏⲓϥ ⲉⲑⲙⲏⲥⲓ: ⲟⲩⲟϩ ⲙ̀ⲡⲉϥϭⲓ
ⲛ̀ⲁϩⲁⲛⲧⲁⲓⲟ ⲉϫⲉⲛ ⲛⲏⲉ̅ⲑ̅ⲩ̅ . Ⲫⲏⲉⲧⲓ̀ⲣⲓ
ⲛ̀ⲛⲁⲓ ⲛ̀ⲛⲉϥⲕⲓⲙ ϣⲁ ⲉ̀ⲛⲉϩ. ⲁ̅ⲗ̅
</p>
