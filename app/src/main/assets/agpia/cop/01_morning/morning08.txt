<h1><u>
Ⲡⲭⲱ ⲉⲃⲟⲗ
</u></h1>
<p style="text-align: start">
Ⲡⲟ̅ⲥ̅ Ⲫϯ ⲛ̀ⲧⲉ ⲛⲓϫⲟⲙ ⲫⲏⲉⲧϣⲟⲡ
ϧⲁϫⲱⲟⲩ ⲛ̀ⲛⲓⲉⲛⲉϩ ⲟⲩⲟϩ ⲉⲑⲙⲏⲛ ⲉⲃⲟⲗ
ϣⲁ ⲉⲛⲉϩ. Ⲫⲏⲉⲧⲁϥⲑⲁⲙⲓⲟ ⲙ̀ⲫ̀ⲣⲏ
ⲉⲟⲩⲱⲓⲛⲓ ⲛ̀ⲧⲉ ⲡⲓⲉ̀ϩⲟⲟⲩ ⲟⲩⲟϩ ⲡⲓⲉϫⲱⲣϩ
ⲉⲟⲩⲙ̀ⲧⲟⲛ ⲛ̀ⲧⲉ ⲥⲁⲣⲝ ⲛⲓⲃⲉⲛ.
Ⲧⲉⲛϣ1ⲉⲡϩ̀ⲙⲟⲧ ⲛ̀ⲧⲟⲧⲕ ⲡ̀ⲟⲩⲣⲟ ⲛ̀ⲧⲉ
ⲛⲓⲉ̀ⲛⲉϩ ϫⲉ ⲁⲕⲑ̀ⲣⲉⲛⲥⲓⲛⲓ ⲙ̀ⲡⲁⲓⲉϫⲱⲣϩ
ϧⲉⲛ ⲟⲩϩⲓⲣⲏⲛⲏ ⲟⲩⲟϩ ⲁⲕⲉⲛⲧⲉⲛ
ⲉ̀ⲟⲩⲁⲣⲭⲏ ⲛ̀ⲧⲉ ⲡⲓⲉϩⲟⲟⲩ.
Ⲉⲑⲃⲉ ⲫⲁⲓ ⲧⲉⲛϯϩⲟ ⲉⲣⲟⲕ ⲡⲉⲛⲛⲏⲃ ⲡ̀ⲟⲩⲣⲟ
ⲛ̀ⲧⲉ ⲛⲓⲉⲛⲉϩ. Ⲙⲁⲣⲉϥϣⲁⲓ ⲛⲁⲛ ⲉⲃⲟⲗ ⲛ̀ϫⲉ
ⲫ̀ⲟⲩⲱⲓⲛⲓ ⲛ̀ⲧⲉ ⲧⲉⲕⲙⲉⲑⲙⲏⲓ ⲟⲩⲟϩ
ⲁⲣⲓⲟⲩⲱⲓⲛⲓ ⲉⲣⲟⲛ ϧⲉⲛ ⲫ̀ⲟⲩⲱⲓⲛⲓ ⲛ̀ⲧⲉ
ⲡⲉⲕⲉ̀ⲙⲓ ⲛ̀ⲛⲟⲩϯ. ⲁⲣⲓⲧⲉⲛ ⲛ̀ϣⲏⲣⲓ ⲛ̀ⲧⲉ
ⲡⲓⲟⲩⲱⲓⲛⲓ ϩⲁⲛϣⲏⲣⲓ ⲛ̀ⲧⲉ ⲡⲓⲉ̀ϩⲟⲟⲩ
ⲉⲑⲣⲉⲛⲥⲓⲛⲓ ⲙ̀ⲡⲁⲓⲉ̀ϩⲟⲟⲩϧⲉⲛ ⲟⲩⲧⲟⲩⲃⲟ
ⲛⲉⲙ ⲟⲩⲙⲉⲑⲙⲏⲓ ⲛⲉⲙ ⲟⲩⲓⲕⲟⲛⲟⲙⲟⲓⲁ
ⲉⲛⲁⲛⲉⲥ ⲛ̀ⲧⲉⲕϫⲱⲕ ⲙ̀ⲡ̀ⲥⲉⲡⲓ ⲛ̀ⲧⲉ
ⲡⲉⲛⲱⲛϧ ⲉⲃⲟⲗ ⲉⲛⲟⲓ ⲛ̀ⲁⲧϭⲣⲟⲡ. Ϧⲉⲛ
ⲡⲓϩ̀ⲙⲟⲧ ⲛⲉⲙ ⲛⲓⲙⲉⲧϣⲉⲛϩⲏⲧ ⲛⲉⲙ
ϯⲙⲉⲧⲙⲁⲓⲣⲱⲙⲓ ⲛ̀ⲧⲉ ⲡⲉⲕⲙⲟⲛⲟⲅⲉⲛⲏⲥ
ⲛ̀ϣⲏⲣⲓ Ⲓⲏ̅ⲥ Ⲡⲭ̅ⲥ ⲛⲉⲙ ⲡⲓϩ̀ⲙⲟⲧ ⲛ̀ⲧⲉ
ⲡⲉⲕⲡ̅ⲛ̅ⲁ ⲉ̅ⲑ̅ⲩ ϯⲛⲟⲩ ⲛⲉⲙ ⲛ̀ⲥⲏⲟⲩ ⲛⲓⲃⲉⲛ
ⲛⲉⲙ ϣⲁ ⲉⲛⲉϩ ⲧⲏⲣⲟⲩ ⲁⲙⲏⲛ.
</p>
