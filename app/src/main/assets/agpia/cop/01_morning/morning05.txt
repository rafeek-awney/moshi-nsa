<h1><u>
ⲉⲩⲁⲅⲅⲉⲗⲓⲟⲛ ⲕⲁⲧⲁ ⲓⲱⲁⲛⲛⲏⲥ
</u><br>
(ⲁ̅ : ⲁ̅ - ⲁ̅ⲍ̅ )
</h1>
<p style="text-align: start">
 Ϧⲉⲛ ⲧ̀ⲁⲣⲭⲏ ⲛⲉ ⲡ̀ⲥⲁϫⲓ ⲡⲉ ⲟⲩⲟϩ ⲡⲓⲥⲁϫⲓ
ⲛⲁϥⲭⲏ ϧⲁⲧⲉⲛ Ⲫϯ ⲟⲩⲟϩ ⲛⲉ ⲟⲩⲛⲟⲩϯ
ⲡⲉ ⲡⲓⲥⲁϫⲓ. Ⲫⲁⲓ ⲉⲛⲁϥⲭⲏ ⲓⲥϫⲉⲛ ϩⲏ
ϧⲁⲧⲉⲛ Ⲫϯ ϩⲱⲃ ⲛⲓⲃⲉⲛ ⲁϥϣⲱⲡⲓ
ⲉⲃⲟⲗϩⲓⲧⲟⲧϥ ⲟⲩϩ ⲁⲧϭⲛⲟⲩϥ ⲙ̀ⲡⲉ ϩ̀ⲗⲓ
ϣⲱⲡⲓ. Ϧⲉⲛ ⲫⲏⲉⲧⲁϥϣⲱⲡⲓ ⲛⲉ ⲡ̀ⲱⲛϧ ⲟⲉ
ⲉⲧⲉ ⲛ̀ϧⲏⲧϥ ⲟⲩⲟϩ ⲡ̀ⲱⲛϧ ⲛⲉ ⲫ̀ⲟⲩⲟⲩⲱⲓⲛⲓ
ⲛ̀ⲛⲓⲣⲱⲙⲓ ⲡⲉ. Ⲟⲩⲟϩ ⲡⲓⲱⲟⲩⲟⲩⲱⲓⲛⲓ
ⲁϥⲉⲣⲟⲩⲟⲩⲱⲓⲛⲓ ϧⲉⲛ ⲡⲓⲭⲁⲕⲓ ⲟⲩⲟϩ ⲙ̀ⲡⲉ
ⲡⲓⲭⲁⲕⲓ ϣ̀ⲧⲁϩⲟϥ.
Ⲁϥϣⲱⲡⲓ ⲛ̀ϫⲉ ⲟⲩⲣⲱⲙⲓ ⲉⲁⲩⲟⲩⲟⲣⲡϥ
ⲉⲃⲗϩⲓⲧⲉⲛ Ⲫϯ ⲉⲡⲉⲫⲣⲁⲛ ⲡⲉ Ⲓⲱ̅ⲁ ⲫⲁⲓ
ⲁϥⲓ̀ ⲉⲩⲙⲉⲧⲙⲉⲑⲣⲉ ϩⲓⲛⲁ ⲛ̀ⲧⲉϥⲉⲣⲙⲉⲑⲣⲉ
ϧⲁ ⲡⲓⲟⲩⲱⲓⲛⲓ ϩⲓⲛⲁ ⲛ̀ⲧⲉ ⲟⲩⲟⲛ ⲛⲓⲃⲉⲛ
ⲛⲁϩϯ ⲉⲃⲟⲗ ϩⲓⲧⲟⲧϥ ⲛⲉ. Ⲛ̀ⲑⲟϥ ⲁⲛ ⲡⲉ
ⲡⲓⲟⲩⲟⲩⲱⲓⲛⲓ ⲁⲗⲗⲁ ϩⲓⲛⲁ ⲛ̀ⲧⲉϥⲉⲣⲙⲉⲑⲣⲉ
ϧⲁ ⲡⲓⲟⲩⲟⲩⲱⲓⲛⲓ. Ⲛⲁϥϣⲟⲡ ⲛ̀ϫⲉ
ⲡⲓⲟⲩⲟⲱⲓⲛⲓ ⲛ̀ⲧⲁⲫ̀ⲙⲏ ⲫⲏⲉⲧⲉⲣⲟⲩⲟⲩⲱⲓⲛⲓ
ⲉⲣⲱⲙⲓ ⲛⲓⲃⲉⲛ ⲉⲑⲛⲏⲟⲩ ⲉⲡⲓⲕⲟⲥⲙⲟⲥ.
Ⲛⲁϥⲭⲏ ϧⲉⲛ ⲡⲓⲕⲟⲥⲙⲟⲥ ⲡⲉ ⲟⲩⲟϩ
ⲡⲓⲕⲟⲥⲙⲟⲥ ⲁϥϣⲱⲡⲓ ⲉⲃⲟⲗϩⲓⲧⲟⲧϥ ⲟⲩⲟϩ
ⲙ̀ⲡⲉ ⲡⲓⲕⲟⲥⲙⲟⲥ ⲥⲟⲩⲱⲛϥ.
Ⲁϥⲓ̀ ϩⲁ ⲛⲏⲉⲧⲉⲛⲟⲩϥ ⲟⲩⲟϩ ⲛⲏⲉⲧⲉⲛⲟⲩϥ
ⲙ̀ⲡⲟⲩϣⲟⲡϥ ⲉⲣⲱⲟⲩ. Ⲛⲏ ⲇⲉ ⲉⲧⲁⲩϣⲟⲡϥ
ⲉⲣⲱⲟⲩ ⲁϥϯⲉⲣϣⲓϣⲓ ⲛⲱⲟⲩ ⲉ̀ⲉⲣϣⲏⲣⲓ
ⲛ̀ⲛⲟⲩϯ ⲛⲏⲉⲑⲛⲁϩϯ ⲉⲡⲉϥⲣⲁⲛ. Ⲛⲏⲉⲧⲉ
ⲉⲃⲟⲗϧⲉⲛ ⲥ̀ⲛⲟϥ ⲁⲛ ⲛⲉ ⲟⲩⲇⲉ ⲉⲃⲟⲗϧⲉⲛ
ⲫ̀ⲟⲩⲱϣ ⲛ̀ⲥⲁⲣⲝ ⲁⲛ ⲛⲉ ⲟⲩⲇⲉ ⲉⲃⲟⲗϧⲉⲛ
ⲫ̀ⲟⲩⲱϣ ⲛ̀ⲣⲱⲙⲓ ⲁⲛ ⲛⲉ. Ⲁⲗⲗⲁ
ⲉⲧⲁⲩⲙⲁⲥⲟⲩ ⲉⲃⲟⲗϧⲉⲛ Ⲫϯ.
Ⲟⲩⲟϩ ⲡⲓⲥⲁϫⲓ ⲁϥⲉⲣ ⲟⲩⲥⲁⲣⲝ ⲟⲩⲟϩ
ⲁϥϣⲱⲡⲓ ⲛ̀ϧ̀ⲣⲏⲓ ⲛ̀ϧⲏⲧⲉⲛ. Ⲟⲩⲟϩ ⲁⲛⲛⲁⲩ
ⲉⲡⲉϥⲱⲟⲩ ⲙ̀ⲫ̀ⲣⲏϯ ⲙ̀ⲡ̀ⲱⲟⲩ ⲛ̀ⲟⲩϣⲏⲣⲓ
ⲙ̀ⲙⲁⲩⲁⲧϥ ⲛ̀ⲧⲟⲧϥ ⲙ̀ⲡⲉϥⲓⲱⲧ ⲉϥⲙⲉϩ
ⲛ̀ϩ̀ⲙⲟⲧ ⲛⲉⲙ ⲟⲩⲙⲉⲑⲙⲏⲓ. Ⲓⲱ̅ⲁ ⲇⲉ
ⲁϥⲉⲣⲙⲉⲑⲣⲉ ⲉⲑⲃⲏⲧϥ ⲟⲩⲟϩ ⲁϥⲱϣ ⲉⲃⲟⲗ
ⲉⲩϫⲱ ⲙ̀ⲙⲟⲥ ϫⲉ ⲫⲁⲓ ⲡⲉ ⲫⲏⲉⲧⲁⲓϫⲟϥ ϫⲉ
ⲫⲏⲉⲑⲛⲏⲟⲩ ⲙⲉⲛⲉⲥⲱⲓ ⲁϥⲉⲣϣⲟⲣⲡ ⲉⲣⲟⲓ
ϫⲉ ⲛⲉ ⲟⲩϣⲟⲣⲡ ⲉⲣⲟⲓ ⲣⲱ ⲡⲉ. Ϫⲉ ⲁⲛⲟⲛ
ⲧⲏⲣⲉⲛ ⲁⲛϭⲓ ⲉⲃⲟⲗϧⲉⲛ ⲡⲉϥⲙⲟϩ
ⲛ̀ⲟⲩϩ̀ⲙⲟⲧ ⲛ̀ⲧ̀ϣⲉⲃⲓⲱ ⲛ̀ⲟⲩϩ̀ⲙⲟⲧ ϫⲉ
ⲡⲓⲛⲟⲙⲟⲥ ⲁⲩⲧⲏⲓϥ ⲉⲃⲟⲗϩⲓⲧⲉⲛ Ⲙⲱⲓⲥⲏⲥ
ⲡⲓϩ̀ⲙⲟⲧ ⲇⲉ ⲛⲉⲙ ϯⲙⲉⲑⲙⲏⲓ ⲁⲩϣⲱⲡⲓ
ⲉⲃⲟⲗϩⲓⲧⲉⲛ Ⲓⲏ̅ⲥ Ⲡⲭ̅ⲥ.
<\p><p style="text-align: start">
<i>
Ⲇⲟⲝⲁⲥⲓ ⲕⲩⲣⲓⲉ
<br>
Ⲡⲓⲱⲟⲩ ⲫⲁ ⲡⲉⲛⲛⲟⲩϯ ⲡⲉ.
Ⲧⲉⲛⲟⲩⲱϣⲧ ⲙ̀ⲙⲟⲕ ⲱ Ⲡⲭ̅ⲥ ⲛⲉⲙ
ⲡⲉⲕⲓⲱⲧ ⲛ̀ⲁⲅⲁⲑⲟⲥ ⲛⲉⲙ ⲡⲓⲡ̅ⲛ̅ⲁ ⲉ̅ⲑ̅ⲩ
ϫⲉ ⲁⲕⲓ̀ ⲁⲕⲥⲱϯ ⲙ̀ⲙⲟⲛ ⲛⲁⲓ ⲛⲁⲛ.
</i>
</p>
</p>
