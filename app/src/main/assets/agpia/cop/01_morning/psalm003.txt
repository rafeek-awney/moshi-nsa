<h1><u>
Ⲯⲁⲗⲙⲟⲥ ⲅ̅
</u><h1>
<p style="text-align: start">
Ⲡⲟ̅ⲥ̅ ⲉⲑⲃⲉⲟⲩ ⲁⲩⲁ̀ϣⲁⲓ ⲛ̀ϫⲉ ⲛⲏⲉⲧϩⲟϫϩⲉϫ
ⲙ̀ⲙⲟⲓ. Ⲟⲩⲙⲏϣ ⲁⲩⲧⲱⲟⲩⲛⲟⲩ ⲉ̀ϩ̀ⲣⲏⲓ
ⲉϫⲱⲓ. Ⲟⲩⲟⲛ ⲟⲩⲙⲏϣ ϫⲱ ⲙ̀ⲙⲟⲥ
ⲛ̀ⲧⲁⲯⲩⲭⲏ ϫⲉ ⲙ̀ⲙⲟⲛ ⲟⲩϫⲁⲓ ϣⲟⲡ ⲛⲁϥ
ϧⲉⲛ ⲡⲉϥⲛⲟⲩϯ.
Ⲛ̀ⲑⲟⲕ ⲇⲉ Ⲡ̀ⲟ̅ⲥ̅. Ⲛ̀ⲑⲟⲕ ⲡⲉ ⲡⲁⲣⲉϥϣⲟⲡⲧ
ⲉ̀ⲣⲟⲕ ⲡⲁⲱⲟⲩ ⲟⲩⲟϩ ⲡ̀ϭⲓⲥⲓ ⲛ̀ⲧⲉ ⲧⲁⲁ̀ⲫⲉ.
Ϧⲉⲛ ⲡⲁϧ̀ⲣⲱⲟⲩ ⲁⲓⲱϣ ⲟⲩⲃⲉ Ⲡⲟ̅ⲥ̅ ⲟⲩⲟϩ
ⲁϥⲥⲱⲧⲉⲙ ⲉⲣⲟⲓ ⲉⲃⲟⲗϧⲉⲛ ⲡⲉϥⲧⲱⲟⲩ
ⲉⲑ̅ⲩ̅.
Ⲁⲛⲟⲕ ⲇⲉ ⲁⲓⲉⲛⲕⲟⲧ ⲟⲩⲟϩ ⲁⲓϩⲱⲣⲡ ⲟⲩⲟϩ
ⲁⲓⲧⲱⲛⲧ ϫⲉ Ⲡⲟ̅ⲥ̅ ⲡⲉⲑⲛⲁϣⲟⲡⲧ ⲉⲣⲟϥ.
Ⲛ̀ⲛⲁⲉⲣϩⲟϯ ϧⲁⲧϩⲏ ⲛ̀ϩⲁⲛⲑ̀ⲁⲃⲁ ⲙ̀ⲙⲏϣ
ⲛⲏⲓ ⲉⲧⲕⲱϯ ⲉⲣⲟⲓ ⲉⲧⲧⲱⲟⲩⲛ ⲙ̀ⲙⲱⲟⲩ
ⲉ̀ϩ̀ⲣⲏⲓ ⲉϫⲱⲓ.
Ⲧⲱⲛⲕ Ⲡⲟ̅ⲥ̅ ⲛⲁϩⲙⲉⲧ ⲡⲁⲛⲟⲩϯ. Ϫⲉ
ⲛ̀ⲑⲟⲕ ⲁⲕϣⲁⲣⲓ ⲉ̀ⲟⲩⲟⲛ ⲛⲓⲃⲉⲛ ⲉⲧⲟⲓ ⲛ̀ϫⲁϫⲓ
ⲉⲣⲟⲓ ϧⲉⲛ ⲟⲩⲙⲉⲧⲉⲫ̀ⲗⲏⲟⲩ.
Ⲛⲓⲛⲁϫϩⲓ ⲛ̀ⲧⲉ ⲛⲓⲣⲉϥⲉⲣⲛⲟⲃⲓ
ⲁⲕϧⲉⲙϧⲱⲙⲱⲟⲩ. Ⲫⲁ Ⲡⲟ̅ⲥ̅ ⲡⲉ ⲡⲓⲟⲩϫⲁⲓ
ⲟⲩⲟϩ ⲡⲉϥⲥ̀ⲙⲟⲩ ⲉϫⲉⲛ ⲡⲉϥⲗⲁⲟⲥ. ⲁ̅ⲗ
</p>
