<h1><u>
Ⲯⲁⲗⲙⲟⲥ ϥ̅ⲃ̅
</u></h1>
<p style="text-align: start">
Ⲁ Ⲡⲟ̅ⲥ̅ ⲉⲣⲟⲩⲣⲟ: ⲁϥϯ ⲛ̀ⲟⲩⲥⲁⲓ ϩⲓⲱⲧϥ:
Ⲡⲟ̅ⲥ̅ ⲁϥϯ ⲛ̀ⲟⲩϫⲟⲙ ϩⲓⲱⲧϥ: ⲟⲩⲟϩ
ⲁϥⲙⲟⲣϥ ⲙ̀ⲙⲟⲥ: ⲕⲉ ⲅⲁⲣ ⲁϥⲧⲁϫⲣⲟ
ⲛ̀ϯⲟⲓⲕⲟⲙⲉⲛⲏ ⲑⲁⲓ ⲉⲧⲉ ⲛ̀ⲥ̀ⲛⲁⲕⲓⲙ ⲁⲛ.
Ϥ̀ⲥⲉⲃⲧⲱⲧ ⲛ̀ϫⲉ ⲡⲉⲕⲑ̀ⲣⲟⲛⲟⲥ ⲓⲥϫⲉⲛϩⲏ:
ⲟⲩⲟϩ ⲓⲥϫⲉⲛ ⲡ̀ⲉⲛⲉϩ ⲛ̀ⲑⲟⲕ ⲡⲉ:
ⲁⲩⲧⲱⲟⲩⲛⲟⲩ ⲛ̀ϫⲉ ϩⲁⲛⲓⲁⲣⲱⲟⲩ: Ⲡⲟ̅ⲥ̅
ⲁⲩϭⲓⲥⲓ ⲛ̀ⲧⲟⲩⲥ̀ⲙⲏ ⲉⲃⲟⲗϩⲁ ⲧ̀ⲥ̀ⲙⲏ ⲛ̀ⲧⲉ
ϩⲁⲛⲙⲱⲟⲩ ⲉⲩⲟϣ. Ϩⲁⲛϣ̀ⲫⲏⲣⲓ ⲛⲉ
ⲛⲓⲣⲱⲟⲩϣ ⲛ̀ⲧⲉ ⲫ̀ⲓⲟⲙ: ϥ̀ⲟⲓ ⲛ̀ϣ̀ⲫⲏⲣⲓ
ⲛ̀ϫⲉ Ⲡⲟ̅ⲥ̅ ϧⲉⲛ ⲛⲏⲉⲧϭⲟⲥⲓ.
Ⲛⲉϥⲙⲉⲧⲙⲉⲑⲣⲉⲩ ⲁⲩϣⲱⲡⲓ ⲉⲩⲉⲛϩⲟⲧ
ⲉⲙⲁϣⲱ: ϥ̀ⲉⲣϣⲁⲩ ⲙ̀ⲡⲉⲕⲏⲓ ⲛ̀ϫⲉ
ⲡⲓⲧⲟⲩⲃⲟ Ⲡⲟ̅ⲥ̅ ϣⲁ ϩⲁⲛⲉϩⲟⲟⲩ
ⲉⲩⲟⲩⲏⲟⲩ. ⲁ̅ⲗ̅
</p>
