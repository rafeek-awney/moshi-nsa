<h1><u>
Ⲯⲁⲗⲙⲟⲥ ⲝ̅ⲃ
</u><h1>
<p>
Ⲫ̀ϯ ⲡⲁⲛⲟⲩϯ ⲁⲓⲛⲁϣⲟⲣⲡⲧ ϩⲁⲣⲟⲕ ϫⲉ
ⲁⲥⲓ̀ⲃⲓ ⲛ̀ϧⲏⲧⲕ ⲛ̀ϫⲉ ⲧⲁⲯⲩⲭⲏ: ⲉⲑⲣⲉⲥⲫⲓⲣⲓ
ⲛⲁⲕ ⲉ̀ⲃⲟⲗ ⲛ̀ϫⲉ ⲧⲁⲥⲁⲣⲝ ϧⲉⲛ ⲟⲩⲕⲁϩⲓ
ⲛ̀ϣⲁϥⲉ ⲛⲉⲙ ⲟⲩⲙⲁ ⲛ̀ⲁⲑⲙⲟϣⲓ ϩⲓⲱⲧϥ
ⲛⲉⲙ ⲟⲩⲙⲁ ⲛ̀ⲁⲑⲙⲱⲟⲩ. Ⲡⲁⲓⲣⲏϯ
ⲁⲓⲟⲩⲟⲛϩⲧ ⲉⲣⲟⲕ ϧⲉⲛ ⲡⲉⲑⲟⲩⲁⲃ ⲉ̀ⲛⲁⲩ
ⲉⲧⲉⲕϫⲟⲙ ⲛⲉⲙ ⲡⲉⲕⲱⲟⲩ: ϫⲉ ⲡⲉⲕⲛⲁⲓ
ⲥⲱⲧⲡ ⲉ̀ϩⲟⲧⲉ ϩⲁⲛϫⲓⲛⲱⲛϧ.
Ⲛⲁⲥ̀ⲫⲟⲧⲟⲩ ⲉⲩⲉ̀ⲥⲙⲟⲩ ⲉⲣⲟⲕ: ⲡⲁⲓⲣⲏϯ
ϯⲛⲁⲥ̀ⲙⲟⲩ ⲉ̀ⲣⲟⲕ ϧⲉⲛ ⲡⲁⲱⲛϧ: ϯⲛⲁϥⲁⲓ
ⲛ̀ⲛⲁϫⲓϫ ⲉ̀ⲡ̀ϣⲱⲓ ϧⲉⲛ ⲡⲉⲕⲣⲁⲛ: ⲙ̀ⲫ̀ⲣⲏϯ
ⲛ̀ⲟⲩⲱⲧ ⲛⲉⲙ ⲟⲩⲕⲉⲛⲓ ⲉⲥⲉ̀ⲥⲓ ⲛ̀ϫⲉ
ⲧⲁⲯⲩⲭⲏ: ϩⲁⲛⲥ̀ⲫⲟⲧⲟⲩ ⲛ̀ⲧⲉ ⲡ̀ⲑⲉⲗⲏⲗ
ⲉⲩⲉ̀ⲥⲙⲟⲩ ⲉ̀ⲡⲉⲕⲣⲁⲛ.
Ⲛⲁⲓⲙⲉⲩⲓ̀ ⲉⲣⲟⲕ ⲡⲉ ϩⲓϫⲉⲛ ⲡⲁⲫ̀ⲣⲏϣ:
ⲛⲉϣⲁⲓⲉⲣⲙⲉⲗⲉⲧⲁⲛ ⲉⲣⲟⲕ ⲡⲉ ⲛ̀ⲛⲓⲛⲁⲩ
ⲛ̀ⲧⲉ ϩⲁⲛⲁⲧⲟⲟⲩⲓ̀.
Ϫⲉ ⲁⲕϣⲱⲡⲓ ⲛϣⲓ ⲛ̀ⲟⲩⲃⲟⲓⲑⲟⲥ: ⲟⲩⲟϩ
ⲉⲓⲉ̀ⲑⲉⲗⲏⲗ ⲙ̀ⲙⲟⲓ ϧⲁ ⲧ̀ϧⲏⲓⲃⲓ ⲛ̀ⲧⲉ
ⲛⲉⲕⲧⲉⲛϩ.
Ⲁⲥϫⲱⲗ  ̀ⲛϫⲉ ⲧⲁⲯⲩⲭⲏ ⲥⲁⲙⲉⲛϩⲏⲕ ⲇⲉ
ⲁⲥϣⲟⲡⲧ ⲉⲣⲟⲥ ⲛ̀ϫⲉ ⲧⲉⲕⲟⲩⲓⲛⲁⲙ.
Ⲛ̀ⲑⲱⲟⲩ ⲇⲉ ⲁⲩⲕⲱϯ ⲛ̀ⲥⲉ ⲧⲁⲯⲩⲭⲏ ϧⲉⲛ
ⲟⲩⲙⲉⲧⲉⲫⲗⲏⲟⲩ ⲉⲩⲉ̀ϣⲉⲛⲱⲟⲩ ⲉϧⲟⲩⲛ
ⲛ̀ⲛⲏⲉⲧⲥⲁⲡⲉⲥⲏⲧ ⲙ̀ⲡⲓⲕⲁϩⲓ: ⲉⲩⲉ̀ⲧⲏⲧⲟⲩ
ⲉ̀ϧ̀ⲣⲏⲓ ⲉ̀ⲧ̀ϫⲓϫ ⲛ̀1ⲧⲥⲏϥⲓ: ⲉⲩⲉ̀ϣⲱⲡⲓ
ⲛ̀ϩⲁⲛⲧⲟⲓ ⲛ̀ⲧⲉ ϩⲁⲛⲃⲁϣⲟⲣ.
Ⲡⲓⲟⲩⲣⲟ ⲇⲉ ⲉⲫⲉ̀ⲟⲩⲛⲟⲫ ⲙ̀ⲙⲟϥ ⲉ̀ϫⲉⲛ
Ⲫϯ: ⲉⲩⲉ̀ϣⲟⲩϣⲟⲩ ⲛ̀ϫⲉ ⲟⲩⲟⲛ ⲛⲓⲃⲉⲛ
ⲉⲧⲱⲣⲕ ⲛ̀ϧⲏⲧϥ.
Ϫⲉ ⲉⲩⲉ̀ⲑⲱⲙ ⲛ̀ϫⲉ ⲣⲱⲟⲩ ⲛ̀ⲛⲏⲉⲧⲥⲁϫⲓ
ⲛ̀ⲁϩⲛⲙⲉⲧϭⲓⲛϫⲟⲛⲥ. ⲁ̅ⲗ̅
</p>
