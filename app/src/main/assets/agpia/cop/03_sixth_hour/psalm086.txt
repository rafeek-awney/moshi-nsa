<h1><u>
Ⲯⲁⲗⲙⲟⲥ ⲡ̅ⲋ̅
</u></h1>
<p style="text-align: start">
ϯϩⲱⲇⲏ ⲛ̀ⲧⲉ ⲛⲓϣⲏⲣⲓ ⲛ̀Ⲕⲟⲣⲉ
Ⲛⲉϥⲥⲉⲛϯ ϧⲉⲛ ⲛⲓⲧⲱⲟⲩ ⲉ̅ⲑ̅ⲩ: Ⲡⲟ̅ⲥ̅ ⲙⲉⲓ
ⲛ̀ⲛⲓⲡⲩⲗⲏ ⲛ̀ⲧⲉ Ⲥⲓⲱⲛ ⲉϩⲟⲧⲉ
ⲛⲓⲙⲁⲛϣⲱⲡⲓ ⲧⲏⲣⲟⲩ ⲛ̀ⲧⲉ Ⲓⲁⲕⲱⲃ.
Ⲁⲩⲥⲁϫⲓ ⲉⲑⲃⲏϯⲛ̀ϩⲁⲛϩ̀ⲃⲏⲟⲩⲓ̀
ⲉⲩⲧⲁⲏⲟⲩⲧ ϯⲃⲁⲕⲓ ⲛ̀ⲧⲉ Ⲫϯ.
Ⲉⲓⲉ̀ⲉⲣⲫ̀ⲙⲉⲩⲓ ⲛ̀Ⲣⲁⲁⲃ ⲛⲉⲙ Ⲃⲁⲃⲩⲗⲱⲛ
ⲛⲏⲉⲧⲥⲱⲟⲩⲛ ⲙ̀ⲙⲟⲓ.
Ϩⲏⲡⲡⲉⲓⲥ ⲛⲓⲁⲗⲗⲟⲫⲩⲗⲟⲥ ⲛⲉⲙ Ⲧⲩⲣⲟⲥ
ⲛⲉⲙ ⲡⲓⲗⲁⲟⲥ ⲛ̀ⲧⲉ Ⲉⲑⲁⲩϣ: ⲛⲁⲓ
ⲁⲩϣⲱⲡⲓ ⲙ̀ⲙⲁⲩ. Ⲥⲓⲱⲛ ϯⲙⲁⲩ ⲛⲁϫⲥ
ϫⲉ ⲟⲩⲣⲱⲙⲓ: ⲛⲉⲙ ⲟⲩⲣⲱⲙⲓ ⲁϥⲱⲡⲓ
ⲛ̀ϧⲏⲧⲥ: ⲟⲩⲟϩ ⲛ̀ⲑⲟϥ ⲡⲉⲧϭⲟⲥⲓ
ⲁϥϩⲓⲥⲉⲛϯ ⲙ̀ⲙⲟⲥ ϣⲁ ⲉⲛⲉϩ. Ⲡⲟ̅ⲥ̅
ⲉϥⲉ̀ⲥⲁϫⲓ ϧⲉⲛ ϩⲁⲛⲅ̀ⲣⲁⲫⲏ ⲛ̀ⲧⲉ
ϩⲁⲛⲗⲁⲟⲥ: ⲛⲉⲙ ϩⲁⲛⲁⲣⲭⲱⲛ: ⲛⲁⲓ
ⲉⲧⲁⲩϣⲱⲡⲓ ⲛ̀ϧⲏⲧⲥ. Ⲓⲥϫⲉ ⲉⲣⲉ
ⲫ̀ⲙⲁⲛϣⲱⲡⲓ ⲛ̀ⲧⲉ ⲛⲏⲉⲧⲟⲩⲛⲟϥ ⲧⲏⲣⲟⲩ
ⲛ̀ϧⲏϯ. ⲁ̅ⲗ̅

</p>
