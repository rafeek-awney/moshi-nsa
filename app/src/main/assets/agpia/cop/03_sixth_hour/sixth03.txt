<h1><u>
﻿القطع
</u></h1>

<ul><li>
<p style="text-align: start">
 Ⲱ ⲫⲏⲉⲧ ϧⲉⲛ ⲡⲓⲉ̀ϩⲟⲟⲩ ⲙ̀ⲙⲁϩⲋ ϧⲉⲛ
ⲫ̀ⲛⲁⲩ ⲛ̀ⲁϫⲡ ⲋ ⲁⲩϯⲓϥⲧ ⲛⲁⲕ ⲉϧⲟⲩⲛ
ⲉⲡⲓ⳧ ⲉⲑⲃⲉ ⲫ̀ⲛⲟⲃⲓ ⲉⲧⲁϥⲉⲣⲧⲟⲗⲙⲁⲛ
ⲉⲣⲟϥ ⲛ̀ϫⲉ Ⲁⲇⲁⲙ ϧⲉⲛ ⲡⲓⲡⲁⲣⲁⲇⲓⲥⲟⲥ.
Ⲫⲱϧ ⲙ̀ⲡⲓⲥⲓϧⲓ ⲛ̀ϫⲓϫ ⲛ̀ⲧⲉ ⲛⲉⲛⲛⲟⲃⲓ ⲱ
Ⲡⲭ̅ⲥ ⲡⲉⲛⲛⲟⲩϯ ⲟⲩⲟϩ ⲛⲁϩⲙⲉⲛ.
Ⲁⲛⲟⲕ ⲇⲉ ⲁⲓⲱϣ ⲉ̀ϩ̀ⲣⲏⲓ ϩⲁ Ⲫϯ ⲟⲩⲟϩ
ⲁⲠⲟ̅ⲥ̅ ⲥⲱⲧⲉⲙ ⲉⲣⲟⲓ Ⲫϯ ⲥⲱⲧⲉⲙ
ⲉⲧⲁⲡⲣⲟⲥⲉⲩⲭⲏ ⲟⲩⲟϩ ⲙ̀ⲡⲉⲣϩⲓⲡ̀ϩⲟ
ⲙ̀ⲡⲁⲧⲱⲃϩ. Ⲙⲁϩ̀ⲑⲏⲕ ⲉⲣⲟⲓ ⲟⲩⲟϩ
ⲥⲱⲧⲉⲙ ⲉⲣⲟⲓ: ⲣⲟⲩϩⲓ ⲛⲉⲙ ϣⲱⲣⲡ ⲛⲉⲙ
ⲫ̀ⲛⲁⲩ ⲙ̀ⲙⲉⲣⲓ ⲉⲓⲉϫⲱ ⲟⲩⲟϩ ⲉⲓⲉⲥⲁϫⲓ
ⲟⲩⲟϩ ⲉϥⲉ̀ⲥⲱⲧⲉⲙ ⲉⲡⲁϧⲣⲱⲟⲩ ⲟⲩⲟϩ
ⲉϥⲉⲥⲱϯ ⲛ̀ⲧⲁⲯⲩⲭⲏ ϧⲉⲛ ⲟⲩϩⲓⲣⲏⲛⲏ.
<br><i>(Ⲇⲟⲝⲁ ⲡⲁⲧⲣⲓ ⲕⲉ ⲩⲓⲱ ⲕⲁⲓ ⲁⲅⲓⲟ ⲡ̀ⲛⲉⲩⲙⲁⲧⲓ).</i>
</p></li><li>
<p style="text-align: start">
 Ⲱ Ⲓⲏ̅ⲥ Ⲡⲭ̅ⲥ ⲡⲉⲛⲛⲟⲩϯ ⲫⲏⲉⲧⲁⲩϯⲓϥⲧ
ⲛⲁⲕ ⲉϧⲟⲩⲛ ⲉⲡⲓ⳧ ϧⲉⲛ ϯⲁϫⲡ ⲋ
ⲉⲁⲕϧⲱⲧⲉⲃ ⲙ̀ⲫ̀ⲛⲟⲃⲓ ϩⲓⲧⲉⲛ ⲡⲓϣⲉ.
Ⲟⲩⲟϩ ⲁⲕⲧⲁⲛϧⲟ ⲙ̀ⲡⲟⲣⲉϥⲙⲱⲟⲩⲧ
ϩⲓⲧⲉⲛ ⲡⲉⲕⲙⲟⲩ ⲉⲧⲉ ⲡⲓⲣⲱⲙⲓ ⲡⲉ
ⲉⲧⲁⲕⲑⲁⲙⲓⲟϥ ϧⲉⲛ ⲛⲉⲕϫⲓϫ ⲉⲧⲁϥⲙⲟⲩ
ϩⲓⲧⲉⲛ ⲫ̀ⲛⲟⲃⲓ. Ϧⲱⲧⲉⲃ ⲛ̀ⲛⲉⲛⲡⲁⲑⲟⲥ
ϩⲓⲧⲉⲛ ⲛⲉⲕⲙ̀ⲕⲁⲩϩ ⲛ̀ⲟⲩϫⲁⲓ
ⲛ̀ⲣⲉϥⲧⲁⲛϧⲟ ⲟⲩⲟϩ ϧⲉⲛ ⲛⲓⲓϥⲧ
ⲉⲧⲁⲩϯⲓϥⲧ ⲛⲁⲕ ⲛ̀ϧⲏⲧⲟⲩ ⲙⲁⲧⲟⲩϫⲟ
ⲙ̀ⲡⲉⲛⲛⲟⲩⲥ ⲉⲃⲟⲗϩⲁ ϯⲃⲗⲁⲃⲏ ⲛ̀ⲧⲉ
ⲛⲓϩ̀ⲃⲏⲟⲩⲓ ⲛ̀ϩⲩⲗⲏⲛⲓⲕⲟⲛ ⲉϧⲟⲩⲛ
ⲉⲡⲉⲣⲫⲙⲉⲩⲓ ⲛ̀ⲛⲉⲕϩⲁⲡ ⲛ̀ⲉ̀ⲡⲟⲩⲣⲁⲛⲓⲟⲛ
ⲕⲁⲧⲁ ⲛⲉⲕⲙⲉⲧϣⲉⲛϩⲏⲧ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li><li>
<p style="text-align: start">
 Ϩⲱⲥ ⲙ̀ⲙⲟⲛⲧⲁⲛ ϩ̀ⲗⲓ ⲛ̀ⲉⲩⲕⲉⲣⲓⲁ ⲉⲑⲃⲉ
ⲡ̀ⲁϣⲁⲓ ⲛ̀ⲧⲉ ⲛⲉⲛⲛⲟⲃⲓ: ⲉⲑⲃⲏϯ ⲅⲁⲣ ⲱ
ϯⲑⲉⲟⲧⲟⲕⲟⲥ ⲧⲉⲛⲉⲣⲡⲁⲏⲥⲓⲁⲍⲉⲥⲑⲉ
ⲙ̀ⲙⲟⲛ ϧⲁⲧⲉⲛ ⲫⲏⲉⲧⲁⲣⲉⲙⲁⲥϥ ϫⲉ
ⲛⲁϣⲉ ⲛⲉ ⲛⲉⲡⲣⲉⲥⲃⲓⲁ ⲥⲉϫⲉⲙϫⲟⲙ
ⲟⲩⲟϩ ⲥⲉϣⲟⲡ ⲛⲁϩⲣⲉⲛ ⲡⲉⲛⲥ̅ⲱ̅ⲣ ⲱ
ϯⲙⲁⲩ ⲉⲧⲧⲟⲩⲃⲏⲟⲩⲧ. Ⲙ̀ⲡⲉⲣⲭⲁⲩ ⲛ̀ⲥⲱ
ⲛ̀ⲛⲓⲣⲉϥⲉⲣⲛⲟⲃⲓ ϧⲉⲛ ⲛⲉⲡⲣⲉⲥⲃⲓⲁ
ϧⲁⲧⲉⲛ ⲫⲏⲉⲧⲁⲣⲉⲙⲁⲥϥ ϫⲉ ϫⲉ ⲛⲁϣⲉ
ⲛⲉⲡⲣⲉⲥⲃⲓⲁ ⲥⲉϫⲉⲙϫⲟⲙ ⲅⲁⲣ ⲟⲩⲟϩ
ⲥⲉϣⲏⲡ ⲛⲁϩⲣⲉⲛ ⲡⲉⲛⲥⲱⲧⲏⲣ. ⲱ
ϯⲙⲁⲩ ⲉⲧⲧⲟⲩⲃⲏⲟⲩⲧ ⲙ̀ⲡⲉⲣⲭⲱ ⲛ̀ⲥⲱ
ⲛ̀ⲛⲓⲣⲉⲫⲉⲣⲛⲟⲃⲓ ϧⲉⲛ ⲛⲉⲡⲣⲉⲥⲃⲓⲁ
ϧⲁⲧⲉⲛ ⲩⲏⲉⲧⲁⲣⲉⲙⲁⲥϥ ⲅⲉ ⲟⲩⲛⲁⲏⲧ
ⲅⲁⲣ ⲡⲉ: ϫⲉ ⲟⲩⲟⲛ ϣϫⲟⲙ ⲙ̀ⲙⲟϥ
ⲉⲛⲁϩⲙⲉⲛ ϫⲉ ⲟⲩⲏⲓ ⲅⲁⲣ ⲉⲧⲁϥϭⲓⲙ̀ⲕⲁϩ
ⲉⲑⲃⲏⲧⲉⲛ ϩⲓⲛⲁ ⲛ̀ⲧⲉⲛⲁϩⲙⲉⲛ
ⲙⲁⲣⲟⲩⲉⲣϣⲟⲣⲡ ⲛ̀ⲧⲁϩⲟⲛ ⲛ̀ⲭⲱⲗⲉⲙ
ⲛ̀ϫⲉ ⲛⲉⲕⲙⲉⲧϣⲉⲛϩⲏⲧ ϫⲉ ⲁⲛⲉⲣϩⲏⲕⲓ
ⲉⲙⲁϣⲱ ⲁⲣⲓⲃⲟⲏⲑⲓⲛ ⲉⲣⲟⲛ Ⲫϯ
ⲡⲉⲛⲥ̅ⲱ̅ⲣ ⲉⲑⲃⲉ ⲡ̀ⲱⲟⲩ ⲙ̀ⲡⲉⲕⲣⲁⲛ Ⲡⲟ̅ⲥ̅
ⲉⲕⲉ̀ⲛⲁϩⲙⲉⲛ ⲉⲕⲉ̀ⲭⲁ ⲛⲉⲛⲛⲟⲃⲓ ⲛⲁⲛ
ⲉⲃⲟⲗ ⲉⲑⲃⲉ ⲡⲉⲕⲣⲁⲛ ⲉ̅ⲑ̅ⲩ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li><li>
<p style="text-align: start">
Ⲁⲕⲓ̀ⲣⲓ ⲛ̀ⲟⲩϫⲁⲓ ϧⲉⲛ ⲑ̀ⲙⲏϯ ⲙ̀ⲡⲓⲕⲁϩⲓ
ⲱⲠⲭ̅ⲥ ⲡⲉⲛⲛⲟⲩϯ ϧⲉⲛ
ⲡ̀ϫⲓⲛⲑ̀ⲣⲉⲕⲥⲟⲩⲧⲉⲛ ⲛⲉⲕϫⲓϫ ⲉ̅ⲑ̅ⲩ ⲉⲃⲟⲗ
ϩⲓϫⲉⲛ ⲡⲓ⳧. Ⲉⲑⲃⲉ ⲫⲁⲓ ⲛⲓⲉⲑⲛⲟⲥ
ⲧⲏⲣⲟⲩ ⲥⲉⲱϣ ⲉⲃⲟⲗ ϫⲉ ⲡⲓⲱⲟⲩ ⲛⲁⲕ
Ⲡⲟ̅ⲥ̅.
<br><i>(Ⲇⲟⲝⲁ ⲡⲁⲧⲣⲓ ⲕⲉ ⲩⲓⲱ ⲕⲁⲓ ⲁⲅⲓⲟ ⲡ̀ⲛⲉⲩⲙⲁⲧⲓ).</i>
</p></li><li>
<p style="text-align: start">
 Ⲧⲉⲛⲟⲩⲱϣⲧ ⲛ̀ⲧⲉⲕⲙⲟⲣⲫⲏ ⲛ̀ⲁⲧⲧⲁⲕⲟ
ⲱ ⲡⲓⲁⲅⲁⲑⲟⲥ ⲉⲛⲉⲣⲉⲧⲓⲛ ⲙ̀ⲡ̀ⲭⲱ ⲉⲃⲟⲗ
ⲛ̀ⲧⲉ ⲛⲉⲛⲛⲟⲃⲓ ⲱ Ⲡⲭ̅ⲥ ⲡⲉⲛⲛⲟⲩϯ. Ϫⲉ
ⲟⲩⲏⲓ ϧⲉⲛ ⲡⲉⲕⲟⲩⲱϣ ⲁⲕϯⲙⲁϯ ⲉⲁⲗⲏⲓ
ⲉⲡⲓ⳧ ⲉⲑⲣⲉⲕⲧⲟⲩϫⲟ
ⲛ̀ⲛⲏⲉⲧⲁⲕⲑⲁⲙⲓⲱⲟⲩ ⲉⲃⲟⲗϩⲁ
ϯⲙⲉⲧⲃⲱⲕ ⲛ̀ⲧⲉ ⲡⲓϫⲁϫⲓ. Ⲧⲉⲛⲱϣ
ⲟⲩⲃⲏⲕ ⲉⲛϣⲉⲡϩ̀ⲙⲟⲧ ⲛ̀ⲧⲟⲧⲕ ϫⲉ
ⲁⲕⲙⲟϩ ⲙ̀ⲡⲓⲡ̀ⲧⲏⲣϥ ϧⲉⲛ ⲟⲩⲣⲁϣⲓ ⲱ
ⲡⲉⲛⲥ̅ⲱ̅ⲣ ⲉⲧⲁⲕⲓ̀ ⲉ̀ⲉⲣⲃⲟⲏⲑⲓⲛ
ⲉⲡⲓⲕⲟⲥⲙⲟⲥ Ⲡⲟ̅ⲥ̅ ⲡⲓⲱⲟⲩ ⲫⲱⲕ ⲡⲉ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li><li>
<p style="text-align: start">
 Ⲛⲑⲟ ⲧⲉ ⲱ ⲑⲏⲉⲑⲙⲉϩ ⲛ̀ϩ̀ⲙⲟⲧ ⲱ
ϯⲑⲉⲟⲧⲟⲕⲟⲥ ⲙ̀ⲡⲁⲣⲑⲉⲛⲟⲥ: ⲧⲉⲛϩⲱⲥ
ⲉⲣⲟ ϫⲉ ⲉⲃⲗϩⲓⲧⲉⲛ ⲡⲓ⳧ ⲛ̀ⲧⲉ ⲡⲉϣⲏⲣⲓ
ⲁϥϩⲉⲓ ⲛ̀ϫⲉ ⲁⲙⲉⲛϯ: ⲟⲩⲟϩ ⲁϥⲕⲱⲣϥ
ⲛ̀ϫⲉ ⲫ̀ⲙⲟⲩ: ⲛⲁⲛⲙⲱⲟⲩⲧ ⲛⲉ ⲟⲩⲟϩ
ⲁⲛⲧⲱⲟⲩⲛ ⲟⲩⲟϩ ⲁⲛⲉⲣⲙ̀ⲡ̀ϣⲁ ⲙ̀ⲡⲓⲱⲛϧ
ⲛ̀ⲉⲛⲉϩ: ⲟⲩⲟϩ ⲁⲛϭⲓ ⲙ̀ⲡⲟⲩⲛⲟϥ
ⲙ̀ⲡⲓⲡⲁⲣⲁⲇⲓⲥⲟⲥ ⲛ̀ⲧⲉ ϣⲟⲣⲡ. Ⲉⲑⲃⲉ ⲫⲁⲓ
ⲧⲉⲛϯⲱⲟⲩ ⲛⲁϥ ϧⲉⲛ ⲟⲩϣⲉⲡϩ̀ⲙⲟⲧ
ϩⲱⲥ ⲇⲩⲛⲁⲧⲟⲥ Ⲡⲭ̅ⲥ ⲡⲉⲛⲛⲟⲩϯ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li></ul>

