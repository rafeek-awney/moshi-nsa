<h1><u>
Ⲯⲁⲗⲙⲟⲥ ⲛ̅ⲅ̅
</u></h1>
<p style="text-align: start">
Ⲫϯ ⲛⲁϩⲙⲉⲧ ϧⲉⲛ ⲡⲉⲕⲣⲁⲛ: ⲟⲩⲟϩ
ⲙⲁϩⲁⲡ ⲉⲣⲟⲓ ϧⲉⲛ ⲧⲉⲕϫⲟⲙ. Ⲫϯ
ⲥⲱⲧⲉⲙ ⲉⲧⲁⲡ̀ⲣⲟⲥⲉⲩⲭⲏ: ϭⲓⲥ̀ⲙⲏ
ⲉⲛⲓⲥⲁϫⲓ ⲛ̀ⲧⲉ ⲣⲱⲓ. Ϫⲉ
ϩⲁⲛϣⲉⲙⲙⲱⲟⲩ ⲁⲩⲧⲱⲟⲩⲛⲟⲩ ⲉ̀ϩ̀ⲣⲏⲓ
ⲉϫⲱⲓ: ⲟⲩⲟϩ ϩⲁⲛϫⲱⲣⲓ ⲁⲩⲕⲱϯ ⲛ̀ⲥⲁ
ⲧⲁⲯⲩⲭⲏ: ⲙ̀ⲡⲟⲩⲉⲣϣⲟⲣⲡ ⲛ̀ⲭⲁ Ⲫϯ
ⲙ̀ⲡⲟⲩⲙ̀ⲑⲟ ⲉⲃⲟⲗ. Ϩⲏⲡⲡⲉⲓⲥ Ⲫϯ
ⲁϥⲉⲣⲃⲟⲏⲑⲓⲛ ⲉⲣⲟⲓ: Ⲡⲟ̅ⲥ̅ ⲡⲉ ⲫ̀ⲣⲉϥϣⲱⲡ
ⲉⲣⲟϥ ⲛ̀ⲧⲁⲯⲩⲭⲏ. Ⲉϥⲉ̀ⲧⲁⲥⲑⲟ
ⲛ̀ⲛⲓⲡⲉⲧϩⲱⲟⲩ ⲉⲛⲁϫⲁϫⲓ: ⲟⲩⲟϩ ⲛ̀ϧ̀ⲣⲏⲓ
ϧⲉⲛ ⲧⲉⲕⲙⲉⲑⲙⲏⲓ ϥⲟⲧⲟⲩ ⲉⲃⲟⲗ: ϧⲉⲛ
ⲡⲁⲟⲩⲱϣ ϯⲛⲁϣⲱⲧ ⲛⲁⲕ.
Ϯⲛⲁⲟⲩⲱⲛϩ ⲙ̀ⲡⲉⲕⲣⲁⲛ ⲉⲃⲟⲗ Ⲡⲟ̅ⲥ̅ ϫⲉ
ⲟⲩⲁⲅⲁⲑⲟⲥ ⲡⲉ: ϫⲉ ⲁⲕⲛⲁϩⲙⲉⲧ
ⲉⲃⲟⲗϧⲉⲛ ϩⲟϫϩⲉϫ ⲛⲓⲃⲉⲛ ⲟⲩⲟϩ
ⲡⲁⲃⲁⲗ ⲁϥⲛⲁⲩ ϧⲉⲛ ⲛⲁϫⲁϫⲓ. ⲁ̅ⲗ̅
</p>
