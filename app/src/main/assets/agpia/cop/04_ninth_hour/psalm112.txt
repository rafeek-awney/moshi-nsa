<h1><u>
Ⲯⲁⲗⲙⲟⲥ ⲣ̅ⲓ̅ⲃ
</u><h1>
<p>
Ⲥ̀ⲙⲟⲩ ⲉ̀Ⲡⲟ̅ⲥ̅ ⲛⲓⲁⲗⲱⲟⲩⲓ: ⲥ̀ⲙⲟⲩ ⲉ̀ⲫ̀ⲣⲁⲛ
ⲙ̀Ⲡⲟ̅ⲥ̅: ⲙⲁⲣⲉ ⲫ̀ⲣⲁⲛ ⲙ̀Ⲡⲟ̅ⲥ̅ ϣⲱⲡⲓ
ⲉϥ1̀ⲥⲙⲁⲣⲱⲟⲩⲧ ⲓⲥϫⲉⲛ ϯⲛⲟⲩ ⲛⲉⲙ ϣⲁ
ⲉ̀ⲛⲉϩ. Ⲓⲥϫⲉⲛ ⲛⲓⲙⲁⲛϣⲁⲓ ⲛ̀ⲧⲉ ⲫ̀ⲣⲏ ϣⲁ
ⲛ̀ⲉϥⲙⲁⲛ̀ϩⲱⲧⲡ ⲥ̀ⲙⲟⲩ ⲉ̀ⲫ̀ⲣⲁⲛ ⲙ̀Ⲡⲟ̅ⲥ̅.
Ϥ̀ϭⲟⲥⲓ ⲛ̀ϫⲉ Ⲡⲟ̅ⲥ̅ ⲉϫⲱⲛ ⲛⲓⲉⲑⲛⲟⲥ ⲧⲏⲣⲟⲩ:
ⲡⲉϥⲱⲟⲩ ⲛ̀ϩ̀ⲣⲏⲓ ϧⲉⲛ ⲛⲓⲫⲏⲟⲩⲓ̀. ‬
Ⲛⲓⲙ ⲉⲧⲟⲓ ⲙ̀ⲫ̀ⲣⲏϯ ⲙ̀Ⲡⲟ̅ⲥ̅ ⲡⲉⲛⲛⲟⲩϯ
ⲫⲏⲉⲧϣⲟⲡ ϧⲉⲛ ⲛⲏⲉⲧϭⲟⲥⲓ: ⲟⲩⲟϩ
ⲉϥϫⲟⲩϣⲧ ⲉϫⲉⲛ ⲛⲓϫⲁⲛⲉⲩ ⲛ̀ϩ̀ⲣⲏⲓ ϧⲉⲛ
ⲧ̀ⲫⲉ ⲛⲉⲙ ϩⲓϫⲉⲛ
ⲡⲓⲕⲁϩⲓ.Ⲫⲏⲉⲧⲁϥⲧⲟⲩⲛⲟⲥ ⲟⲩϩⲏⲕⲓ
ⲉⲃⲟⲗϩⲁ ⲡ̀ⲕⲁϩⲓ: ⲟⲩⲟϩ ⲉϥϭⲓⲥⲓ
ⲛ̀ⲟⲩϣⲁⲧⲙⲉⲑⲛⲁⲓ ⲉⲃⲟⲗϩⲁ ⲟⲩⲕⲟⲡⲣⲓⲁ
ⲉⲑⲣⲉϥϩⲉⲙⲥⲓ ⲛⲉⲙ ⲛⲓⲁⲣⲭⲱⲛ: ⲛⲉⲙ
ⲛⲓⲁⲣⲭⲱⲛ ⲛ̀ⲧⲉ ⲡⲉϥⲗⲁⲟⲥ. Ⲫⲏⲉⲧⲑ̀ⲣⲟ
ⲛ̀ⲟⲩⲁϭⲣⲏⲡ ⲉϣⲱⲡⲓ ϧⲉⲛ ⲟⲩⲏⲓ: ⲟⲩⲙⲁⲩ
ⲛ̀ⲧⲉ ϩⲁⲛϣⲏⲣⲓ ⲉⲥⲉ̀ⲟⲩⲛⲟϥ ⲙ̀ⲙⲟⲥ. ⲁ̅ⲗ̅
</p>
