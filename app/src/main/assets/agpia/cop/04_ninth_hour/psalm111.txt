<h1><u>
Ⲯⲁⲗⲙⲟⲥ ⲣ̅ⲓ̅ⲁ
</u></h1>
<p style="text-align: start">
Ⲱⲟⲩⲛⲓⲁⲧϥ ⲙ̀ⲡⲓⲣⲱⲙⲓ ⲉⲧⲉⲣϩⲟϯ
ϧⲁⲧϩⲏ ⲙ̀Ⲡⲟ̅ⲥ̅: ⲛ̀ϩ̀ⲣⲏⲓ ϧⲉⲛ
ⲛⲉϥⲉⲛⲧⲟⲗⲏ ⲉϥⲉ̀ⲟⲩⲱϣⲥ ⲉⲙⲁϣⲱ:
ⲉϥⲉ̀ϫⲉⲙϫⲟⲙ ϩⲓϫⲉⲛ ⲡ̀ⲕⲁϩⲓ ⲛ̀ϫⲉ
ⲛⲉϥϫ̀ⲣⲟϫ: ⲉⲩⲉ̀ⲥ̀ⲙⲟⲩ ⲉϯⲅⲉⲛⲉⲁ
ⲛ̀ⲧⲉ ⲛϣⲉⲧⲥⲟⲩⲧⲱⲛ. Ⲟⲩⲱⲟⲩ ⲛⲉⲙ
ⲟⲩⲙⲉⲧⲣⲁⲙⲁⲟ ⲉⲩⲉ̀ϣⲱⲡⲓ ϧⲉⲛ
ⲡⲉϥⲏⲓ: ⲟⲩⲟϩ ⲧⲉϥⲙⲉⲑⲙⲏⲓ ϣⲟⲡ ϣⲁ
ⲉⲛⲉϩ ⲛ̀ⲧⲉ ⲡⲓⲉⲛⲉϩ. Ⲟⲩⲛⲁⲏⲧ
ⲛ̀ⲣⲉϥϣⲉⲛϩⲏⲧ ⲟⲩⲟϩ ⲟⲩⲑ̀ⲙⲏⲓ ⲡⲉ
Ⲡⲟ̅ⲥ̅ Ⲫϯ: ⲟⲩⲭ̅ⲣ̅ⲥ ⲛ̀ⲣⲱⲙⲓ ⲡⲉ
ⲫⲏⲉⲧϣⲉⲛϩⲏⲧ ⲟⲩⲟϩ ⲉϥϯ
ⲉ̀ⲡ̀ⲟⲩϣⲁⲡ: ⲉϥⲉ̀ⲉⲣⲟⲓⲕⲟⲛⲟⲙⲓⲛ
ⲛ̀ⲛⲉϥⲥⲁϫⲓ ϧⲉⲛ ⲟⲩϩⲁⲡ: ϫⲉ
ⲛ̀ⲛⲉϥⲕⲓⲙ ϣⲁ ⲉⲛⲉϩ. Ⲉϥⲉ̀ϣⲱⲡⲓ
ⲛ̀ϫⲉ ⲡⲓⲑ̀ⲙⲏⲓ ⲉⲩⲙⲉⲩⲓ ⲛ̀ⲉ̀ⲛⲉϩ: ⲟⲩⲟϩ
ⲛ̀ⲛⲉϥⲉⲣϩⲟϯ ϧⲁⲧϩⲏ ⲛ̀ⲟⲩⲥ̀ⲙⲏ
ⲉⲥϩⲱⲟⲩ. Ϥ̀ⲥⲉⲃⲧⲱⲧ ⲛ̀ϫⲉ ⲡⲉϥϩⲏⲧ
ⲉ̀ⲉⲣϩⲉⲗⲡⲓⲥ ⲉⲠⲟ̅ⲥ̅: ϥ̀ⲧⲁϫⲣⲏⲟⲩⲧ
ⲛ̀ϫⲉ ⲡⲉϥϩⲏⲧ ⲟⲩⲟϩ ⲛ̀ⲛⲉϥⲕⲓⲙ
ϣⲁⲧⲉϥϫⲟⲩϣⲧ ⲉϫⲉⲛ ⲛⲉϥϫⲁϫⲓ.
Ⲁϥⲥⲱⲣ ⲉⲃⲟⲗ ⲁϥϯ ⲛ̀ⲛⲓϩⲏⲕⲓ:
ⲟⲩⲟϩ ⲧⲉϥⲙⲉⲑⲙⲏⲓ ϣⲟⲡ ϣⲁ ⲉⲛⲉϩ
ⲛ̀ⲧⲉ ⲡⲓⲉⲛⲉϩ: ⲉϥⲉ̀ϭⲓⲥⲓ ⲛ̀ϫⲉ
ⲡⲉϥⲧⲁⲡ ϧⲉⲛ ⲟⲩⲱⲟⲩ. Ⲉϥⲉ̀ⲛⲁⲩ
ⲙϫⲉ ⲛⲓⲣⲉϥⲉⲣⲛⲟⲃⲓ ⲟⲩⲟϩ
ⲉϥⲉ̀ϫⲱⲛⲧ: ⲉϥⲉ̀ϧ̀ⲣⲁϫⲣⲉϫ
ⲛ̀ⲛⲉϥⲛⲁϫϩⲓ ⲟⲩⲟϩ ⲉϥⲉ̀ⲃⲱⲗ ⲉⲃⲟⲗ:
ⲧ̀ⲉ̀ⲡⲓⲑⲩⲙⲓⲁ ⲛ̀ⲧⲉ ⲡⲓⲣⲉϥⲉⲣⲛⲟⲃⲓ
ⲉⲥⲉ̀ⲧⲁⲕⲟ. ⲁ̅ⲗ̅ 
</p>

