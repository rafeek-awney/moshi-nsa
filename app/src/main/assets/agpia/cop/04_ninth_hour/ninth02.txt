<u><h1>ⲉⲩⲁⲅⲅⲉⲗⲓⲟⲛ ⲕⲁⲧⲁ Ⲗⲟⲩⲕⲁⲥ</u>
<br>(ⲑ̅: ⲓ̅-ⲓ̅ⲍ̅)</h1>
<p style="text-align: start">
Ⲟⲩⲟϩ ⲉⲧⲁⲩⲧⲁⲥⲑⲟ ⲛ̀ϫⲉ
ⲛⲓⲁⲡⲟⲥⲧⲟⲗⲟⲥ ⲁⲩⲥⲁϫⲓ ϧⲁⲧⲟⲧϥ
ⲛ̀ⲛⲏⲉⲧⲁⲩⲁⲓⲧⲟⲩ ⲟⲩⲟϩ ⲁϥⲟⲩⲗⲟⲩ
ⲛⲉⲙⲁϥ ⲁϥϣⲉⲛⲁϥ ⲉϧⲟⲩⲛ ⲥⲁⲡ̀ⲥⲁ
ⲙ̀ⲙⲁⲩⲁⲧϥ ⲉⲟⲩⲃⲁⲕⲓ ⲉⲩⲙⲟⲩϯ ⲉⲣⲥ
ϫⲉ ⲃⲏⲑⲤⲁⲓⲇⲁ. Ⲛⲓⲙⲏϣ ⲇⲉ
ⲉⲧⲁⲩⲉⲙⲓ ⲛⲁⲩⲙⲟϣⲓ ⲛ̀ⲥⲱϥ ⲟⲩⲟϩ
ⲉⲧⲁϥϣⲟⲡⲟⲩ ⲉⲣⲟϥ ⲛⲁϥⲥⲁϫⲓ
ⲛⲉⲙⲱⲟⲩ ⲡⲉ ⲉⲑⲃⲉ ϯⲙⲉⲧⲟⲩⲣⲟ ⲛ̀ⲧⲉ
Ⲫϯ. Ⲟⲩⲟϩ ⲛⲏⲉⲧⲉⲣⲭⲣⲓⲁ
ⲛ̀ⲉⲣⲫⲁϧⲣⲓ ⲉⲣⲱⲟⲩ ⲛⲁϥⲧⲁⲗϭⲟ
ⲙ̀ⲙⲱⲟⲩ ⲡⲉ. Ⲡⲓⲉϩⲟⲟⲩ ⲇⲉ ⲛⲉ
ⲁϥⲉⲣϩⲏⲧⲥ ⲛ̀ⲣⲓⲕⲓ ⲡⲉ ⲉⲧⲁⲩⲓ̀ ⲇⲉ
ϩⲁⲣⲟϥ ⲛ̀ϫⲉ ⲡⲓⲓ̅ⲃ ⲡⲉϫⲱⲟⲩ ⲛⲁϥ ϫⲉ
ⲭⲁ ⲛⲓⲙⲏϣ ⲉⲃⲟⲗ ϩⲓⲛⲁ
ⲛ̀ⲧⲟⲩϣⲉⲛⲱⲟⲩ ⲉⲛⲓϯⲙⲓ ⲉⲧⲉ
ⲙ̀ⲡ̀ⲕⲱϯ ⲛⲉⲙ ⲛⲓⲓⲟϩⲓ ⲛ̀ⲧⲟⲩⲙ̀ⲧⲟⲛ
ⲙ̀ⲙⲱⲟⲩ ⲟⲩⲟϩ ⲛ̀ⲧⲟⲩϫⲉⲙ
ⲫⲏⲉⲧⲟⲩⲛⲁⲟⲩⲟⲙϥ ϫⲉ ⲧⲉⲛⲭⲏ
ⲙ̀ⲡⲁⲓⲙⲁⲓ ϧⲉⲛ ⲟⲩⲙⲁ ⲛ̀ϣⲁϥⲉ.
Ⲡⲉϫⲁϥ ⲇⲉ ⲛⲱⲟⲩ ϫⲉ ⲙⲟⲓ ⲛⲱⲟⲩ
ⲛ̀ⲑⲱⲧⲉⲛ ⲉⲑⲣⲉⲟⲩⲟⲩⲱⲙ ⲛ̀ⲑⲱⲟⲩ ⲇⲉ
ⲡⲉϫⲱⲟⲩ ϫⲉ ⲙ̀ⲙⲟⲛ ϩⲟⲩⲟ ⲉⲉ̅ ⲛ̀ⲱⲓⲕ
ⲛ̀ⲧⲟⲧⲉⲛ ⲛⲉⲙ ⲧⲉⲃⲧ ⲃ̅ ⲉⲃⲏⲗ ⲁⲛⲟⲛ
ⲛ̀ⲧⲉⲛϣⲉⲛⲁⲛ ⲛ̀ⲧⲉⲛϣⲱⲡ
ⲛ̀ϩⲁⲛϣⲣⲏⲟⲩⲓ̀ ⲙ̀ⲡⲁⲓⲗⲁⲟⲥ ⲧⲏⲣϥ
ⲛⲁⲩⲟⲓ ⲇⲉ ⲛⲁⲩ ⲉ ⲛ̀ⲣⲱⲙⲓ. Ⲁϥϫⲟⲥ
ⲇⲉ ⲛ̀ⲛⲉϥⲙⲁⲑⲏⲧⲏⲥ ϫⲉ
ⲙⲁⲣⲟⲩⲣⲱⲧⲉⲃ ⲕⲁⲧⲁ ⲙⲁ ⲛ̀ϩⲁⲛ ⲛ̅
ⲉ̀ⲫ̀ⲙⲁ ⲟⲩⲟϩ ⲁⲩⲓ̀ⲣⲓ ⲙ̀ⲁⲡⲓⲣⲏϯ
ⲉⲑⲣⲟⲩⲣⲱⲧⲉⲃ ⲧⲏⲣⲟⲩ. Ⲉⲧⲁⲩϭⲓ ⲇⲉ
ⲙ̀ⲡⲓ ⲉ̅ ⲛ̀ⲱⲓⲕ ⲛⲉⲙ ⲡⲓⲧⲉⲃⲧ ⲃ̅
ⲉⲧⲁϥⲥⲟⲙⲥ ⲉ̀ϩ̀ⲣⲏⲓ ⲉ̀ⲧ̀ⲫⲉ ⲉⲫⲥ̀ⲙⲟⲩ
ⲉⲣⲱⲟⲩ ⲟⲩⲟϩ ⲁϥⲫⲁϣⲟⲩ ⲟⲩⲟϩ
ⲛⲁϥϯ ⲉⲑⲣⲟⲩⲭⲱ ϧⲁⲣⲱⲟⲩ
ⲛ̀ⲛⲓⲙⲏϣ ⲟⲩⲟϩ ⲁⲩⲟⲩⲱⲙ ⲟⲩⲟϩ
ⲁⲩⲥⲓ ⲧⲏⲣⲟⲩ ⲟⲩⲟϩ ⲁⲩⲱⲗⲓ
ⲙ̀ⲏⲫⲉⲧⲁϥⲉⲣϩⲟⲩⲟ ⲉⲣⲱⲟⲩ ⲓ̅ⲃ ⲛ̀ⲕⲟⲧ
ⲛ̀ⲗⲁⲕϩ ⲉⲩⲙⲉϩ.
<\p><p>
<i>
Ⲇⲟⲝⲁⲥⲓ ⲕⲩⲣⲓⲉ
<br>
Ⲡⲓⲱⲟⲩ ⲫⲁ ⲡⲉⲛⲛⲟⲩϯ ⲡⲉ.
Ⲧⲉⲛⲟⲩⲱϣⲧ ⲙ̀ⲙⲟⲕ ⲱ Ⲡⲭ̅ⲥ ⲛⲉⲙ
ⲡⲉⲕⲓⲱⲧ ⲛ̀ⲁⲅⲁⲑⲟⲥ ⲛⲉⲙ ⲡⲓⲡ̅ⲛ̅ⲁ ⲉ̅ⲑ̅ⲩ
ϫⲉ ⲁⲕⲓ̀ ⲁⲕⲥⲱϯ ⲙ̀ⲙⲟⲛ ⲛⲁⲓ ⲛⲁⲛ.
</i>
</p>
