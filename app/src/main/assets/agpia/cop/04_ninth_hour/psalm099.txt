<h1><u>
Ⲯⲁⲗⲙⲟⲥ ϥ̅ⲑ
</u></h1>
<p style="text-align: start">
Ⲉϣⲗⲏⲗⲟⲩⲓ̀ ⲉⲃⲟⲗ ⲙ̀Ⲡⲟ̅ⲥ̅ ⲡ̀ⲕⲁϩⲓ
ⲧⲏⲣϥ: ⲁⲣⲓⲃⲱⲕ ⲙ̀Ⲡⲟ̅ⲥ̅ ϧⲉⲛ
ⲟⲩⲟⲩⲛⲟϥ: ⲁⲙⲱⲓⲛⲓ ⲙ̀ⲡⲉϥⲙ̀ⲑⲟ ϧⲉⲛ
ⲟⲩⲑⲉⲗⲏⲗ. Ⲁⲣⲓⲉⲙⲓ ϫⲉ Ⲡⲟ̅ⲥ̅ ⲛ̀ⲑⲟϥ
ⲡⲉ Ⲫϯ: ⲛ̀ⲑⲟϥ ⲁϥⲑⲁⲙⲓⲟⲛ: ⲟⲩⲟϩ
ⲁⲛⲟⲛ ⲁⲛ ⲡⲉ: ⲁⲛⲟⲛ ⲇⲉ ⲡⲉ
ⲡⲉϥⲗⲁⲟⲥ ⲛⲉⲙ ⲛⲓⲉⲥⲱⲟⲩ ⲛ̀ⲧⲉ
ⲡⲉϥⲟ̀ϩⲓ. Ⲁⲙⲱⲓⲛⲓ ⲉϧⲟⲩⲛ
ⲉⲛⲉϥⲡⲩⲗⲏⲗ ϧⲉⲛ ⲟⲩⲱⲛϩ ⲉⲃⲟⲗ:
ⲛⲉⲙ ⲉϧⲟⲩⲛ ⲉⲛⲉϥⲁⲩⲗⲏⲟⲩ ϧⲉⲛ
ϩⲁⲛⲥ̀ⲙⲟⲩ. Ⲟⲩⲱⲛϩ ⲛⲁϥ ⲉⲃⲟⲗ
ⲥ̀ⲙⲟⲩ ⲉⲡⲉϥⲣⲁⲛ: ϫⲉ ⲟⲩⲭ̅ⲣ̅ⲥ ⲡⲉ
Ⲡⲟ̅ⲥ̅: ϫⲉ ⲡⲉϥⲛⲁⲓ ϣⲟⲡ ϣⲁ ⲉⲛⲉϩ:
ⲟⲩⲟϩ ⲧⲉϥⲙⲉⲑⲙⲏⲓ ⲓⲥϫⲉⲛ ϫⲱⲟⲩ
ϣⲁ ϫⲱⲟⲩ. ⲁ̅ⲗ̅
</p>
