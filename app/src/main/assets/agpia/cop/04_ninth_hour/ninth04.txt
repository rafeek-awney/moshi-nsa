<h1><u>
Ⲡ̀ⲭⲱ ⲉⲃⲟⲗ
</u></h1>
<p style="text-align: start">
Ⲫϯ ⲫ̀ⲓⲱⲧ ⲙ̀ⲡⲉⲛⲟ̅ⲥ̅ ⲟⲩⲟϩ
ⲡⲉⲛⲛⲟⲩϯ ⲟⲩⲟϩ ⲡⲉⲛⲥ̅ⲱ̅ⲣ Ⲓⲏ̅ⲥ Ⲡⲭ̅ⲥ
ⲫⲏⲉⲧⲉ ϧⲉⲛ ⲡⲉϥⲟⲩⲱⲛϩ ⲉⲃⲟⲗ
ⲁⲕⲥⲟⲧⲧⲉⲛ ⲟⲩⲟϩ ⲁⲕⲧⲟⲩϫⲟⲛ
ⲉⲃⲟⲗϩⲁ ϯⲙⲉⲧⲃⲱⲕ ⲛ̀ⲧⲉ ⲡⲓϫⲁϫⲓ.
Ⲧⲉⲛⲧⲱⲃϩ ⲙ̀ⲙⲟⲕ ϧⲉⲛ ⲡⲉϥⲣⲁⲛ
ⲧ̀ⲥ̀ⲙⲁⲣⲱⲟⲩⲧ ⲉⲧⲟⲓ ⲛ̀ⲛⲓϣϯ
ⲟⲩⲱⲧⲉⲃ ⲛ̀ⲛⲉⲛⲛⲟⲩⲥ ⲉⲃⲗϩⲁ
ⲛⲓⲣⲱⲟⲩϣ ⲙ̀ⲃⲓⲱⲧⲓⲕⲟⲛ ⲛⲉⲙ
ⲛⲓⲉⲡⲓⲑⲩⲙⲓⲁ ⲛ̀ⲕⲟⲥⲙⲓⲕⲟⲛ ⲉϧⲟⲩⲛ
ⲉ̀ⲡ̀ⲉⲣⲫ̀ⲙⲉⲩⲓ ⲛ̀ⲛⲉⲕϩⲁⲡ
ⲛ̀ⲉⲡⲟⲩⲣⲁⲛⲓⲟⲛ ϫⲱⲕ ⲛⲁⲛ ⲉⲃⲟⲗ
ⲛ̀ⲧⲉⲙⲉⲧⲙⲁⲓⲣⲱⲙⲓ ⲱ ⲡⲓⲁⲅⲁⲑⲟⲥ.
Ⲟⲩⲟϩ ⲙⲁⲣⲉⲥϣⲱⲡⲓ ⲉⲥϣⲏⲡ
ⲛⲁϩⲣⲁⲕ ⲛ̀ⲥⲏⲟⲩ ⲛⲓⲃⲉⲛ
ϯⲡⲣⲟⲥⲉⲩⲭⲏ ⲛ̀ⲧⲉ ϯⲁϫⲡ ⲑ̅ϯ
ⲙ̀ⲡⲉⲕⲙ̀ⲑⲟ. Ⲟⲩⲟϩ ⲙⲏⲓⲥ ⲛⲁⲛ
ⲉ̀ⲙⲟϣⲓ ⲕⲁⲧⲁ ⲡ̀ⲉⲙⲡ̀ϣⲁ
ⲙ̀ⲡⲓⲑⲱϩⲉⲙ ⲉⲧⲁⲕⲑⲁϩⲙⲉⲛ ⲉⲣⲟϥ:
ϩⲓⲛⲁ ⲁⲛϣⲁⲛⲥⲓⲛⲓ ⲉⲃⲟⲗϧⲉⲛ
ⲡⲁⲓⲥⲱⲙⲁ ⲛ̀ⲥⲉⲟⲡⲧⲉⲛ ⲛⲉⲙ
ⲛⲓⲣⲉϥⲟⲩⲱϣⲧ ⲛ̀ⲧⲁⲫ̀ⲙⲏⲓ ⲛ̀ⲧⲉ
ⲡⲉⲕⲙⲟⲛⲓⲅⲉⲛⲏⲥ ⲛ̀ϣⲏⲣⲓ Ⲓⲏ̅ⲥ Ⲡⲭ̅ⲥ
ⲡⲉⲛⲟ̅ⲥ̅. Ⲟⲩⲟϩ ⲛ̀ⲧⲉⲛϣⲁϣⲛⲓ ⲉⲟⲩⲛⲁⲓ
ⲛⲉⲙ ⲟⲩⲭⲱ ⲉⲃⲟⲗ ⲛ̀ⲧⲉ ⲛⲉⲛⲛⲟⲃⲓ
ⲛⲉⲙ ⲟⲩⲛⲟϩⲉⲙ ⲛⲉⲙ ⲡ̀ⲭⲱⲣⲟⲥ ⲛ̀ⲧⲉ
ⲛⲏⲉ̅ⲑ̅ⲩ ⲉⲧⲁⲩⲣⲁⲛⲁⲕ ϧⲉⲛ
ⲟⲩⲙⲉⲑⲙⲏⲓ ⲓⲥϫⲉⲛ ⲡ̀ⲉⲛⲉϩ ϣⲁ ⲉⲛⲉϩ
Ⲁⲙⲏⲛ. 
</p>

