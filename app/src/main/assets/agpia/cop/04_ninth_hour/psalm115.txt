<h1><u>
Ⲯⲁⲗⲙⲟⲥ ⲣ̅ⲓ̅ⲉ
</u></h1>
<p style="text-align: start">
Ⲁⲓⲛⲁϩϯ ⲉⲑⲃⲉ ⲫⲁⲓ ⲁⲓⲥⲁϫⲓ: ⲁⲛⲟⲕ
ⲇⲉ ⲁⲓⲑⲉⲃⲓⲟⲓ ⲉⲙⲁϣⲱ: ⲁⲛⲟⲕ ⲁⲓϫⲟⲥ
ϧⲉⲛ ⲡⲁⲧⲱⲙⲧ ϫⲉ ⲣⲱⲙⲓ ⲛⲓⲃⲉⲛ
ϩⲁⲛⲥⲁⲙ̀ⲙⲉⲑⲛⲟⲩϫ ⲛⲉ: ⲟⲩⲏⲉ
ϯⲛⲁⲧⲏⲓϥ ⲛ̀ⲧ̀ϣⲉⲃⲓⲱ ⲙ̀Ⲡⲟ̅ⲥ̅ ⲉⲑⲃⲉ
ϩⲱⲃ ⲛⲓⲃⲉⲛ ⲉⲧⲁϥⲁⲓⲧⲟⲩ ⲛⲏⲓ. Ⲉⲓⲉ̀ϭⲓ
ⲛ̀ⲟⲩⲁⲫⲟⲧ ⲛ̀ⲟⲩϫⲁⲓ: ⲟⲩⲟϩ
ⲛ̀ⲧⲁⲧⲱⲃϩ ⲙ̀ⲫ̀ⲣⲁⲛ ⲙ̀Ⲡⲟ̅ⲥ̅: ϯⲛⲁϯ
ⲛ̀ⲛⲁⲉⲩⲭⲏ ⲙ̀Ⲡⲟ̅ⲥ̅ ⲙ̀ⲡⲉⲙ̀ⲑⲟ
ⲙ̀ⲡⲓⲗⲁⲟⲥ ⲧⲏⲣϥ. Ϥ̀ⲛⲁⲓⲏⲟⲩⲧ
ⲙ̀ⲡⲉⲙ̀ⲑⲟ ⲙ̀Ⲡⲟ̅ⲥ̅ ⲛ̀ϫⲉ ⲫ̀ⲙⲟⲩ ⲛ̀ⲧⲉ
ⲛⲏⲉ̅ⲑ̅ⲩ ⲛ̀ⲧⲁϥ: ⲱ Ⲡⲟ̅ⲥ̅ ⲁⲛⲟⲕ ⲡⲉ
ⲡⲉⲕⲃⲱⲕ: ⲁⲛⲟⲕ ⲡⲉ ⲡ̀ϣⲏⲣⲓ ⲛ̀ⲧⲉ
ⲧⲉⲕⲃⲱⲕⲓ: ⲁⲕⲥⲱⲗⲡ ⲛ̀ⲛⲁⲥ̀ⲛⲁⲩϩ
ϯⲛⲁϣⲱⲧ ⲛⲁⲕ ⲛ̀ⲟⲩϣⲟⲩϣⲱⲟⲩϣⲓ
ⲛ̀ⲥ̀ⲙⲟⲩ. Ⲟⲩⲟϩ ⲛ̀ⲧⲁⲧⲱⲃϩ ⲙ̀ⲫ̀ⲣⲁⲛ
ⲙ̀Ⲡⲟ̅ⲥ̅: ϯⲛⲁϯ ⲛ̀ⲛⲁⲉⲩⲭⲏ ⲙ̀Ⲡⲟ̅ⲥ̅
ϧⲉⲛ ⲛⲓⲁⲗⲩⲗⲏⲟⲩ ⲛ̀ⲧⲉ ⲡ̀ⲏⲓ ⲙ̀Ⲡⲟ̅ⲥ̅
ⲙ̀ⲡⲉⲙ̀ⲑⲟ ⲙ̀ⲡⲓⲗⲁⲟⲥ ⲧⲏⲣϥ: ϧⲉⲛ
ⲑ̀ⲙⲏϯ ⲛ̀Ⲓⲗ̅ⲏ̅ⲙ. ⲁ̅ⲗ̅ 
</p>
