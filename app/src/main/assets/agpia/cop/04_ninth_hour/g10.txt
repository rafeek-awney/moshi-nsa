<h1><u>
Ⲟⲩⲧⲱⲃϩ ⲛ̀ⲧⲉ ⲡϧⲁⲉ ⲛ̀ϣⲗⲏⲗ ⲛⲓⲃⲉⲛ
</u></h1>
<p style="text-align: start">
Ⲛⲁⲓ ⲛⲁⲛ Ⲫϯ ⲫⲏⲉⲧⲟⲩⲱϣⲧ ⲙ̀ⲙⲟϥ
ⲟⲩⲟϩ ⲥⲉϯⲱⲟⲩ ⲛⲁϥ ⲛ̀ⲥⲏⲟⲩ ⲛⲓⲃⲉⲛ ⲛⲉⲙ
ⲟⲩⲛⲟⲩ ⲛⲓⲃⲉⲛ ϧⲉⲛ ⲧ̀ⲫⲉ ⲛⲉⲙ ϩⲓϫⲉⲛ
ⲡⲓⲕⲁϩⲓ. Ⲡⲭ̅ⲥ ⲡⲉⲛⲛⲟⲩϯ ⲛ̀ⲁⲅⲁⲑⲟⲥ
ⲡⲓⲣⲉϥⲱⲟⲩ ⲛ̀ϩⲏⲧ ⲟⲩⲟϩ ⲫⲁ ⲡⲓⲙⲏϣ ⲛ̀ⲛⲁⲓ
ⲟⲩⲟϩ ⲫⲁ ϯⲙⲉⲧϣⲉⲛϩⲏⲧ ⲉⲧⲟϣ
ⲫⲏⲉⲑⲙⲉⲓ ⲛ̀ⲛⲓⲑ̀ⲙⲏⲓ ⲟⲩⲟϩ ⲉϥⲉⲣ ⲡⲓⲛⲁⲓ
ⲛⲉⲙ ⲛⲓⲣⲉϥⲉⲣⲛⲟⲃⲓ ⲫⲏⲉⲑⲙⲟⲩϯ ⲉⲟⲩⲟⲛ
ⲛⲓⲃⲉⲛ ⲉⲡⲓⲟⲩϫⲁⲓ ⲉⲑⲃⲉ ⲡⲓϣⲁⲓ
ⲛ̀ⲛⲓⲡⲉⲑⲛⲁⲛⲉⲩ ⲉⲧⲟⲩϫⲟⲩϣⲧ ⲉⲃⲟⲗ
ϧⲁϫⲱⲟⲩ.
</p><p style="text-align: start">
 Ⲛ̀ⲑⲟⲕ Ⲡⲟ̅ⲥ̅ ϣⲉⲡ ⲛⲉⲛϯϩⲟ
ⲉⲣⲟⲕ ϧⲉⲛ ⲧⲁⲓ ⲟⲩⲛⲟⲩ ⲑⲁⲓ ⲥⲟⲩⲧⲉⲛ
ⲡⲉⲛⲱⲛϧ ⲉ̀ⲡ̀ϫⲓⲛⲓ̀ⲣⲓ ⲛ̀ⲧⲉ
ⲛⲉⲗⲟⲩⲁϩⲥⲁϩⲛⲓ. ⲁⲣⲓⲁⲅⲓⲁⲍⲓⲛ ⲛ̀ⲛⲉⲛⲡ̅ⲛ̅ⲁ
ⲙⲁⲧⲟⲩⲃⲟ ⲛ̀ⲛⲉⲛⲥⲱⲙⲁ ⲥⲟⲩⲧⲉⲛ ⲛⲉⲛⲙⲉⲩⲓ
ⲙⲁⲧⲟⲩⲃⲟ ⲛ̀ⲛⲥⲩⲛⲏⲇⲏⲥⲓⲥ ⲟⲩⲟϩ ⲛⲁϩⲙⲉⲛ
ⲉⲃⲟⲗϧⲉⲛ ϩⲏⲃⲓ ⲛⲓⲃⲉⲛ ⲉⲧϩⲱⲟⲩ ⲛⲉⲙ
ⲙ̀ⲕⲁϩ ⲛ̀ϩⲏⲧ. Ⲙⲁⲧⲁⲕⲧⲟⲛ ϧⲉⲛ
ⲛⲉⲕⲁⲅⲅⲉⲗⲟⲥ ⲉ̅ⲑ̅ⲩ ϩⲓⲛⲁ ⲛ̀ⲧⲟⲩⲁⲣⲉϩ
ⲉⲣⲟⲛ ⲟⲩⲟϩ ⲛ̀ⲧⲟⲩϭⲓⲙⲱⲓⲧ ϧⲉⲛ
ⲛ̀ⲟⲩⲡⲁⲣⲉⲙⲃⲟⲗⲏ ⲉⲑⲣⲉⲛⲫⲟϩ
ⲉ̀ϯⲙⲉⲧⲟⲩⲁⲓ ⲛ̀ⲧⲉ ⲡⲉⲕⲱⲟⲩ ⲛ̀ⲁⲧϫⲟⲙϫⲉⲙ
ϫⲉ ⲕ̀ⲥ̀ⲙⲁⲣⲱⲟⲩⲧ ϣⲁ ⲉ̀ⲛⲉϩ ⲁⲙⲏⲛ.
</p><p style="text-align: start">
Ⲁⲣⲓⲧⲉⲛ ⲛ̀ⲙ̀ⲡ̀ϣⲁ ⲛ̀ϫⲟⲥ ϧⲉⲛ ⲟⲩϣⲉⲡ̀ϩⲙⲟⲧ ϫⲉ:
<br>
Ⲡⲉⲛⲓⲱⲧ ⲉⲧϧⲉⲛ ⲛⲓⲫⲓⲏⲟⲩⲓ,,,,,
</p>
