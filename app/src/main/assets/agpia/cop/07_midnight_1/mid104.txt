<html>
<h1><u>
القطع 
</h1></u>
<ul><li>
<p style="text-align: start">
 Ϩⲏⲡⲡⲉ ⲡⲓⲡⲁⲧϣⲉⲗⲉⲧ ⲉϥⲛⲏⲟⲩ ϧⲉⲛ
ⲧ̀ⲫⲁϣⲓ ⲛ̀ⲧⲉ ⲡⲓⲉϫⲱⲣϩ ⲱⲟⲩⲛⲓⲁⲧϥ
ⲙ̀ⲡⲓⲃⲱⲕ ⲉⲧⲁϥϫⲉⲙϥ ⲉϥⲣⲏⲥ. Ⲫⲏ ⲇⲉ
ⲉⲧⲉ ϥ̀ⲛⲁϫⲉⲙϥ ⲉϥⲟⲃϣ ϥ̀ⲉⲙⲡ̀ϣⲁ ⲁⲛ
ⲉⲑⲣⲉϥⲙⲟϣⲓ ⲛⲉⲙⲁϥ. Ⲁⲛⲁⲩ ⲇⲉ ⲱ
ⲧⲁⲯⲩⲭⲏ ⲙ̀ⲡⲉⲣϩ̀ⲣⲟϣ ⲛ̀ϩⲩⲛⲓⲙ
ⲙⲏⲡⲟⲧⲉ ⲛ̀ⲧⲉⲟ̀ϩⲓ ⲉⲣⲁϯ ⲥⲁⲃⲟⲗ
ⲛ̀ϯⲙⲉⲧⲟⲩⲣⲟ. Ⲁⲗⲗⲁ ⲁⲣⲓϣ̀ⲣⲱⲓⲥ
ⲟⲩⲟϩ ⲱϣ ⲉⲃⲟⲗ ϫⲉ ⲭ̀ⲟⲩⲁⲃ ⲛ̀ⲑⲟⲕ
Ⲫϯ ⲉⲑⲃⲉ ϯⲙⲁⲥⲛⲟⲩϯ ⲛⲁⲓ ⲛⲁⲛ.
<br><i>(Ⲇⲟⲝⲁ ⲡⲁⲧⲣⲓ ⲕⲉ ⲩⲓⲱ ⲕⲁⲓ ⲁⲅⲓⲟ ⲡ̀ⲛⲉⲩⲙⲁⲧⲓ).</i>
</p></li><li>
<p style="text-align: start">
 Ⲕⲁϯ ⲱ̀ ⲧⲁⲯⲩⲭⲏ ⲙ̀ⲡⲓⲉϩⲟⲟⲩ ⲉⲧⲟⲓ
ⲛ̀ϩⲟϯ ⲉⲧⲉⲙ̀ⲙⲁⲩ ⲟⲩⲟϩ ⲁⲣⲓⲛⲓⲫⲓⲛ
ⲟⲩⲟϩ ϭⲉⲣⲉ ⲡⲉϧⲏⲃⲥ ϧⲉⲛ ⲫ̀ⲛⲉϩ ⲛ̀ⲧⲉ
ⲡ̀ⲑⲉⲗⲏⲗ ϫⲉ ⲧⲉⲉⲙⲓ ⲁⲛ ϫⲉ ϥ̀ⲛⲁⲓ̀
ϩⲁⲣⲟ ⲛ̀ⲑ̀ⲛⲁⲩ ⲛ̀ϫⲉ ⲡⲓϧ̀ⲣⲱⲟⲩ ⲉⲩϫⲱ
ⲙ̀ⲙⲟⲥ ϫⲉ ⲓⲥ ϩⲏⲡⲡⲉ ⲡⲓⲡⲁⲧϣⲉⲗⲉⲧ.
Ⲁⲛⲁⲩ ⲧⲁⲯⲩⲭⲏ ⲙ̀ⲡⲉⲣϩⲩⲛⲓⲙ
ⲙⲏⲡⲟⲧⲉ ⲛ̀ⲧⲉⲟ̀ϩⲓ ⲉⲣⲁϯ ⲥⲁⲃⲟⲗ
ⲛ̀ⲧⲉⲕⲱⲗϩ ⲙ̀ⲫ̀ⲣⲏϯ ⲛ̀ⲉ̅ ⲛ̀ⲥⲟϫ
ⲙ̀ⲡⲁⲣⲑⲉⲛⲟⲥ. Ⲁⲗⲗⲁ ⲁⲣⲓϣ̀ⲣⲱⲓⲥ
ⲛ̀ⲧⲉⲧⲱⲃϩ ϩⲟⲡⲱⲥ ⲛ̀ⲧⲉⲉⲣⲡⲁⲛⲧⲁⲛ
ⲙ̀Ⲡⲭ̅ⲥ Ⲡⲟ̅ⲥ̅ ϧⲉⲛ ⲟⲩⲛⲉϩ
ⲉϥⲕⲉⲛⲓⲱⲟⲩⲧ ⲟⲩⲟϩ ⲛ̀ⲧⲉϥⲉⲣϩ̀ⲙⲟⲧ
ⲛⲉ ⲙ̀ⲡⲓϩⲟⲡ ⲙ̀ⲙⲏⲓ ⲛ̀ⲧⲉ
ⲧⲉϥⲙⲉⲑⲛⲟⲩϯ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li><li>
<p style="text-align: start">
 Ⲱ ϯⲙⲁⲥⲛⲟⲩϯ ⲙ̀ⲡⲁⲣⲑⲉⲛⲟⲥ ⲡⲓⲥⲟⲃⲧ
ⲛ̀ⲧⲟⲩⲱϫⲡ ⲁⲣⲓⲕⲱⲣϥ ⲛ̀ⲑⲟ ⲙ̀ⲡ̀ⲥⲟϭⲛⲓ
ⲛ̀ⲛⲏⲉⲧϯ ⲟⲩⲃⲏⲛ. Ⲟⲩⲟϩ ⲡⲓⲙ̀ⲕⲁϩ
ⲛ̀ϩⲏⲧ ⲛ̀ⲧⲉ ⲛⲓⲉⲃⲓⲁⲓⲕ ⲁⲣⲓⲧⲁⲥⲑⲟϥ
ⲉⲟⲩⲣⲁϣⲓ ⲁⲣⲓⲥⲟⲃⲧ ⲛ̀ⲧⲉⲛⲡⲟⲗⲓⲥ
ⲟⲩⲟϩ ⲁⲣⲓⲙⲓϣⲓ ⲉϫⲉⲛ ⲛⲉⲛⲟⲩⲣⲱⲟⲩ
ⲟⲩⲟϩ ⲁⲣⲓⲡ̀ⲣⲉⲥⲃⲉⲩⲓⲛ ⲉϫⲉⲛ ⲧ̀ϩⲓⲣⲏⲛⲏ
ⲙ̀ⲡⲓⲕⲟⲥⲙⲟⲥ ϫⲉ ⲛ̀ⲑⲟ ⲅⲁⲣ
ⲡⲉⲧⲉⲛϩⲉⲗⲡⲓⲥ ⲱ ϯⲙⲁⲥⲛⲟⲩϯ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li><li>
<p style="text-align: start">
 Ⲱ ⲡⲓⲟⲩⲣⲟ ⲛ̀ⲉ̀ⲡⲟⲩⲣⲁⲛⲓⲟⲛ ⲟⲩⲟϩ
ⲙ̀ⲡⲁⲣⲁⲕⲗⲏⲧⲟⲛ ⲡⲓⲡ̅ⲛ̅ⲁ ⲛ̀ⲧⲉ
ϯⲙⲉⲑⲙⲏⲓ ⲫⲏⲉⲧϣⲟⲡ ϧⲉⲛ ⲙⲁⲓ ⲛⲓⲃⲉⲛ
ⲟⲩⲟϩ ⲉⲑⲙⲟϩ ⲙ̀ⲡⲓⲡ̀ⲧⲏⲣϥ ⲡⲓⲑⲩⲥⲁⲩⲣⲟⲥ
ⲛ̀ⲧⲉ ⲛⲓⲁⲅⲁⲑⲟⲛ ⲟⲩⲟϩ ⲫ̀ⲣⲉϥϯ
ⲙ̀ⲡ̀ⲱⲛϧ. Ⲁⲣⲓⲕⲁⲧⲁⲝⲓⲟⲛ ⲁⲙⲟⲩ ϣⲱⲡⲓ
ⲛ̀ϧⲏⲧⲉⲛ ⲟⲩⲟϩ ⲙⲁⲧⲟⲩⲃⲟⲛ ⲉⲃⲟⲗϩⲁ
ⲑⲱⲗⲉⲃ ⲛⲓⲃⲉⲛ ⲱ ⲡⲓⲁⲅⲁⲑⲟⲥ ⲟⲩⲟϩ
ⲉⲕⲉ̀ⲛⲟϩⲉⲙ ⲛ̀ⲛⲏⲉⲧⲉⲛⲟⲩⲛ ⲙ̀ⲯⲩⲭⲏ.
<br><i>(Ⲇⲟⲝⲁ ⲡⲁⲧⲣⲓ ⲕⲉ ⲩⲓⲱ ⲕⲁⲓ ⲁⲅⲓⲟ ⲡ̀ⲛⲉⲩⲙⲁⲧⲓ).</i>
</p></li><li>
<p style="text-align: start">
Ⲙ̀ⲫ̀ⲣⲏϯ ⲉⲧⲁⲕϣⲱⲡⲓ ⲛⲉⲙ
ⲛⲉⲕⲙⲁⲑⲏⲧⲏⲥ ⲱ ⲡⲓⲥ̅ⲱ̅ⲣ ⲟⲩⲟϩ
ⲁⲕϯⲛⲱⲟⲩ ⲛ̀ϯϩⲓⲣⲏⲛⲏ ⲁⲙⲟⲩ ⲟⲛ
ⲉⲕⲉ̀ϣⲱⲡⲓ ⲛⲉⲙⲁⲛ ⲟⲩⲟϩ ⲉⲕⲉ̀ⲧⲟⲩϫⲟⲛ
ⲟⲩⲟϩ ⲉⲕⲉ̀ⲛϩⲉⲙ ⲛ̀ⲛⲏⲉⲧⲉⲛⲟⲩⲛ
ⲙ̀ⲯⲩⲭⲏ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li><li>
<p style="text-align: start">
 Ⲉϣⲱⲡ ⲁⲛϣⲁⲛ ⲟϩⲓ ⲉⲣⲁⲧⲉⲛ ϧⲉⲛ
ⲡⲉⲕⲉⲣⲫⲉⲓ ⲉ̅ⲑ̅ⲩ ⲧⲉⲛⲱⲡ ⲙ̀ⲙⲟⲛ ⲙ̀ⲫ̀ⲣⲏϯ
ⲛ̀ⲛⲏⲉⲧⲟϩⲓ ⲉⲣⲁⲧⲟⲩ ϧⲉⲛ ⲧ̀ⲫⲉ ⲱ
ϯⲑⲟⲉⲧⲟⲕⲟⲥ ⲛ̀ⲑⲟ ⲧⲉ ϯⲡⲩⲗⲏⲗ ⲛ̀ⲧⲉ
ⲧ̀ⲫⲉ ⲁⲟⲩⲱⲛ ⲛⲁⲛ ⲙ̀ⲫ̀ⲣⲟ ⲛ̀ⲧⲉ ⲡⲓⲛⲁⲓ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li></ul></html>

