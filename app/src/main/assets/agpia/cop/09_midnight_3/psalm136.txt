<h1><u>
Ⲯⲁⲗⲙⲟⲥ ⲣ̅ⲗ̅ⲋ̅
</u></h1>
<p style="text-align: start">
Ϩⲓϫⲉⲛ ⲛⲓⲓⲁⲣⲱⲟⲩ ⲛ̀ⲧⲉ Ⲃⲁⲩⲗⲱⲛ
ⲁⲛϩⲉⲙⲥⲓ ⲙ̀ⲙⲁⲩ: ⲟⲩⲟϩ ⲁⲛⲣⲓⲙⲓ
ⲉⲡ̀ϫⲓⲛⲧⲉⲛⲉⲣⲫ̀ⲙⲉⲩⲓ ⲛ̀Ⲥⲓⲱⲛ.
Ϩⲓϫⲉⲛ ⲛⲓⲃⲱ ⲛ̀ⲑⲱⲣⲓ ϧⲉⲛ ⲧⲉⲥⲙⲏϯ
ⲁⲛⲓ̀ϣⲓ ⲛ̀ⲛⲉⲛⲟⲅⲁⲛⲟⲛ. Ϫⲉ
ⲁⲩϣⲉⲛⲧⲉⲛ ⲙ̀ⲙⲁⲩ ⲛ̀ϫⲉ
ⲛⲏⲉⲧⲁⲩⲉⲣⲉⲭⲙⲁⲗⲱⲧⲉⲩⲓⲛ ⲙ̀ⲙⲟⲛ
ⲉϩⲁⲛⲥⲁϫⲓ ⲛ̀ϩⲱⲇⲏ: ⲟⲩⲟϩ
ⲛⲏⲉⲧⲁⲩⲟⲗⲉⲛ ⲙ̀ⲙⲁⲩ ϫⲉ ϩⲱⲥ
ⲉⲣⲟⲛ ⲛ̀ⲟⲩⲥ̀ⲙⲟⲩ ⲉⲃⲗϧⲉⲛ ⲛⲓϩⲱⲇⲏ
ⲛ̀ⲧⲉ Ⲥⲓⲱⲛ. Ⲡⲱⲥ ⲧⲉⲛⲛⲁϩⲱⲥ
ⲛ̀ϯϩⲱⲇⲏ ⲛ̀ⲧⲉ Ⲡⲟ̅ⲥ̅ ϩⲓϫⲉⲛ ⲟⲩⲕⲁϩⲓ
ⲛ̀ϣⲉⲙⲙⲟ: ⲉϣⲱⲡ ⲁⲓϣⲁⲛⲉⲣⲡⲱⲃϣ
Ⲓⲗ̅ⲏ̅ⲙ ⲉⲓⲉ̀ⲉⲣⲡⲱⲃϣ ⲛ̀ⲧⲁⲟⲩⲓ̀ⲛⲁⲙ:
ⲡⲁⲗⲁⲥ ⲉϥⲉ̀ϫⲱⲗϫ ⲉⲧⲁϣⲃⲱⲃⲓ
ⲉϣⲱⲡ ⲁⲓ1ϣ̀ⲧⲉⲙⲉⲣⲡⲉⲙⲉⲩⲓ.
Ⲁⲣⲓⲫ̀ⲙⲉⲩⲓ Ⲡⲟ̅ⲥ̅ ⲛ̀ⲛⲓϣⲏⲣⲓ ⲛ̀ⲧⲉ
Ⲉⲇⲱⲙ ⲙ̀ⲡⲓⲉϩⲟⲟⲩ ⲛ̀ⲧⲉ Ⲓⲗ̅ⲏ̅ⲙ:
ⲛⲏⲉⲧϫⲱ ⲙ̀ⲙⲟⲥ ϫⲉ ⲫⲱⲛ ⲉⲃⲟⲗ
ⲫⲱⲛ ⲉⲃⲟⲗ ϩⲱⲥ ϯⲥⲉⲛϯ ⲛ̀ϧⲏⲧⲥ.
Ⲧ̀ϣⲉⲣⲓ ⲛ̀Ⲃⲁⲃⲩⲗⲱⲛ
ϯⲧⲁⲗⲉⲡⲱⲣⲟⲥ: ⲱⲟⲩⲛⲓⲁⲧϥ
ⲙ̀ⲫⲏⲉⲑⲛⲁϯϣⲉⲃⲓⲱ ⲛⲉ
ⲙ̀ⲡⲉϯϣⲉⲃⲓⲱ ⲉⲧⲁⲣⲉⲧⲏⲓϥ ⲛⲁⲛ.
Ⲱⲟⲩⲛⲓⲁⲧϥ ⲙ̀ⲫⲏⲉⲑⲛⲁⲁⲙⲟⲛⲓ
ⲛ̀ⲛⲉⲕⲟⲩϫⲓ ⲛ̀ⲁⲗⲱⲟⲩⲓ ⲟⲩⲟϩ
ⲛ̀ⲧⲉϥⲑⲟⲙⲥⲟⲩ ϧⲁⲧⲉⲛ ϯⲡⲉⲧⲣⲁ.
Ⲁⲗ 
</p>
