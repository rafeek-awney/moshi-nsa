<h1><u>
القطع
</u></h1>
<ul><li>
<p style="text-align: start">
 Ϧⲉⲛ ⲟⲩⲃⲁⲗ ⲛ̀ⲛⲁⲏⲧ Ⲡⲟ̅ⲥ̅ ϫⲟⲩϣⲧ
ⲉϧ̀ⲣⲏⲓ ⲉϫⲉⲛ ⲧⲁⲙⲉϫⲱⲃ ϫⲉ ⲉⲧⲓ ⲕⲉ
ⲕⲟⲩϫⲓ ϥ̀ⲛⲁⲙⲟⲩ ⲛ̀ϫⲉ ⲡⲁⲱⲛϧ ⲟⲩⲟϩ
ϧⲉⲛ ⲛⲁϩ̀ⲃⲏⲟⲩⲓ̀ ⲙ̀ⲙⲟⲛⲧⲏⲓ ⲛ̀ⲟⲩⲥ̅ⲱ̅ⲣⲓⲁ.
Ⲉⲑⲃⲉ ⲫⲁⲓ ϯϯϩⲟ ϧⲉⲛ ⲟⲩⲃⲁⲗ ⲛ̀ⲛⲁⲏⲧ
Ⲡⲟ̅ⲥ̅ ϫⲟⲩϣⲧ ⲉϧ̀ⲣⲏⲓ ⲉϫⲉⲛ
ⲧⲁⲙⲉⲧϩⲏⲕⲓ ⲟⲩⲟϩ ⲛⲁϩⲙⲉⲧ.
<br><i>(Ⲇⲟⲝⲁ ⲡⲁⲧⲣⲓ ⲕⲉ ⲩⲓⲱ ⲕⲁⲓ ⲁⲅⲓⲟ ⲡ̀ⲛⲉⲩⲙⲁⲧⲓ).</i>
</p></li><li>
<p style="text-align: start">
 Ⲙⲫ̀ⲣⲏϯ ⲉⲧⲉ ϥ̀ϣⲟⲡ ⲡⲓⲕ̀ⲣⲓⲧⲏⲥ
ⲉϥⲣⲁⲃⲏⲟⲩⲧ ϥⲓⲣⲱⲟⲩϣ ⲱ ⲁⲧⲁⲯⲩⲭⲏ
ⲟⲩⲟϩ ⲁⲣⲓⲛⲏⲫⲓⲛ ⲟⲩⲟϩ ⲕⲁϯ ⲉϯⲟⲩⲛⲟⲩ
ⲉⲧⲟⲓ ⲛ̀ϩⲟϯ ⲉⲧⲉⲙ̀ⲙⲁⲩ ϫⲉ ⲙ̀ⲙⲟⲛ ⲛⲁⲓ
ϧⲉⲛ ϯⲕ̀ⲣⲏⲥⲓⲥ ⲙ̀ⲫⲏⲉⲧⲉ ⲙ̀ⲡⲉϥⲓ̀ⲣⲓ
ⲙ̀ⲡⲓⲛⲁⲓ. Ⲉⲑⲃⲉ ⲫⲁⲓ ⲙⲁⲁⲥⲟ ⲉⲣⲟⲓ ⲱ
ⲡⲓⲥ̅ⲱ̅ⲣ ϫⲉ ⲛ̀ⲑⲟⲕ ⲡⲉ ⲡⲓⲙⲁⲓⲣⲱⲙⲓ
ⲙ̀ⲙⲁⲩⲁⲧⲕ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li><li>
<p style="text-align: start">
 Ⲱ ϯⲡⲩⲗⲏ ⲛ̀ⲧⲉ ⲡ̀ⲱⲛϧ ⲛ̀ⲛⲟⲏⲣⲟⲛ
ϯⲙⲁⲥⲛⲟⲩϯ ⲉⲧⲧⲁⲓⲏⲟⲩⲧ ⲁⲣⲓⲛϩⲉⲙ
ⲛ̀ⲛⲏⲉⲧⲁⲩⲫⲱⲧ ϩⲁⲣⲟ ϧⲉⲛ ⲟⲩⲛϩⲁϯ
ⲉⲃⲟⲗϧⲉⲛ ⲛⲓⲁⲅⲁⲅⲕⲏ ϩⲓⲛⲁ ⲛ̀ⲧⲉϯⲱⲟⲩ
ⲙ̀ⲡⲉϫⲓⲛⲙⲓⲥⲓ ⲉ̅ⲑ̅ⲩ ϧⲉⲛ ϩⲱⲃ ⲛⲓⲃⲉⲛ
ⲉⲑⲃⲉ ⲫ̀ⲛⲟϩⲉⲙ ⲛ̀ⲧⲉ ⲛⲏⲉⲧⲉⲛⲟⲩⲛ
ⲙ̀ⲯ̀ⲩⲭⲏ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li><li>
<p style="text-align: start">
 Ⲱ ⲡⲓⲟⲩⲣⲟ ⲛ̀ⲉ̀ⲡⲟⲩⲣⲁⲛⲓⲟⲛ ⲟⲩⲟϩ
ⲙ̀ⲡⲁⲣⲁⲕⲗⲏⲧⲟⲛ ⲡⲓⲡ̅ⲛ̅ⲁ ⲛ̀ⲧⲉ
ϯⲙⲉⲑⲙⲏⲓ ⲫⲏⲉⲧϣⲟⲡ ϧⲉⲛ ⲙⲁⲓ ⲛⲓⲃⲉⲛ
ⲟⲩⲟϩ ⲉⲑⲙⲟϩ ⲙ̀ⲡⲓⲡ̀ⲧⲏⲣϥ ⲡⲓⲑⲩⲥⲁⲩⲣⲟⲥ
ⲛ̀ⲧⲉ ⲛⲓⲁⲅⲁⲑⲟⲛ ⲟⲩⲟϩ ⲫ̀ⲣⲉϥϯ
ⲙ̀ⲡ̀ⲱⲛϧ. Ⲁⲣⲓⲕⲁⲧⲁⲝⲓⲟⲛ ⲁⲙⲟⲩ ϣⲱⲡⲓ
ⲛ̀ϧⲏⲧⲉⲛ ⲟⲩⲟϩ ⲙⲁⲧⲟⲩⲃⲟⲛ ⲉⲃⲟⲗϩⲁ
ⲑⲱⲗⲉⲃ ⲛⲓⲃⲉⲛ ⲱ ⲡⲓⲁⲅⲁⲑⲟⲥ ⲟⲩⲟϩ
ⲉⲕⲉ̀ⲛⲟϩⲉⲙ ⲛ̀ⲛⲏⲉⲧⲉⲛⲟⲩⲛ ⲙ̀ⲯⲩⲭⲏ.
<br><i>(Ⲇⲟⲝⲁ ⲡⲁⲧⲣⲓ ⲕⲉ ⲩⲓⲱ ⲕⲁⲓ ⲁⲅⲓⲟ ⲡ̀ⲛⲉⲩⲙⲁⲧⲓ).</i>
</p></li><li>
<p style="text-align: start">
Ⲙ̀ⲫ̀ⲣⲏϯ ⲉⲧⲁⲕϣⲱⲡⲓ ⲛⲉⲙ
ⲛⲉⲕⲙⲁⲑⲏⲧⲏⲥ ⲱ ⲡⲓⲥ̅ⲱ̅ⲣ ⲟⲩⲟϩ
ⲁⲕϯⲛⲱⲟⲩ ⲛ̀ϯϩⲓⲣⲏⲛⲏ ⲁⲙⲟⲩ ⲟⲛ
ⲉⲕⲉ̀ϣⲱⲡⲓ ⲛⲉⲙⲁⲛ ⲟⲩⲟϩ ⲉⲕⲉ̀ⲧⲟⲩϫⲟⲛ
ⲟⲩⲟϩ ⲉⲕⲉ̀ⲛϩⲉⲙ ⲛ̀ⲛⲏⲉⲧⲉⲛⲟⲩⲛ
ⲙ̀ⲯⲩⲭⲏ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li><li>
<p style="text-align: start">
 Ⲉϣⲱⲡ ⲁⲛϣⲁⲛ ⲟϩⲓ ⲉⲣⲁⲧⲉⲛ ϧⲉⲛ
ⲡⲉⲕⲉⲣⲫⲉⲓ ⲉ̅ⲑ̅ⲩ ⲧⲉⲛⲱⲡ ⲙ̀ⲙⲟⲛ ⲙ̀ⲫ̀ⲣⲏϯ
ⲛ̀ⲛⲏⲉⲧⲟϩⲓ ⲉⲣⲁⲧⲟⲩ ϧⲉⲛ ⲧ̀ⲫⲉ ⲱ
ϯⲑⲟⲉⲧⲟⲕⲟⲥ ⲛ̀ⲑⲟ ⲧⲉ ϯⲡⲩⲗⲏⲗ ⲛ̀ⲧⲉ
ⲧ̀ⲫⲉ ⲁⲟⲩⲱⲛ ⲛⲁⲛ ⲙ̀ⲫ̀ⲣⲟ ⲛ̀ⲧⲉ ⲡⲓⲛⲁⲓ.
<br><i>(ⲕⲁⲓ ⲛⲩⲛ ⲕⲁⲓ ⲁⲉⲓ ⲕⲁⲉ ⲉⲓⲥ ⲧⲟⲩⲥ ⲉ̀ⲱⲛⲁⲥ ⲧⲱⲛ ⲉ̀ⲱⲛⲱⲛ, ⲁⲙⲏⲛ).</i>
</p></li></ul>

