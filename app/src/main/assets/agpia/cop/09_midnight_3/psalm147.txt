<h1><u>
Ⲯⲁⲗⲙⲟⲥ ⲣ̅ⲙ̅ⲍ
</u></h1>
<p style="text-align: start">
Ⲫⲁ ⲁⲅⲅⲉⲟⲥ ⲛⲉⲙ Ⲍⲁⲭⲁⲣⲓⲁⲥ
Ⲓⲗ̅ⲏ̅ⲙ ⲥ̀ⲙⲟⲩ ⲉⲠⲟ̅ⲥ̅: ⲥ̀ⲙⲟⲩ
ⲉⲡⲉⲛⲛⲟⲩϯ Ⲥⲓⲱⲛ: ϫⲉ ⲁϥϯϫⲟⲙ
ⲛ̀ⲛⲓⲙⲟⲭⲗⲟⲩⲥ ⲛ̀ⲧⲉ ⲛⲉⲡⲩⲗⲏ: ⲟⲩⲟϩ
ⲁϥⲥ̀ⲙⲟⲩ ⲉⲛⲉϣⲏⲣⲓ ⲛ̀ϧⲏϯ:
ⲫⲏⲉⲧⲁϥⲭⲱ ⲛ̀ⲛⲉⲑⲱϣ ⲉⲟⲩϩⲓⲣⲏⲛⲏ:
ⲟⲩⲟϩ ⲉϥⲧ̀ⲥⲓⲟ ⲙ̀ⲙⲟ ϧⲉⲛ ⲡ̀ⲱⲧ ⲛ̀ⲧⲉ
ⲡⲓⲥⲟⲩⲟ. Ⲉϥⲧⲁⲟⲩⲟ ⲙ̀ⲡⲉϥⲥⲁϫⲓ
ⲙ̀ⲡⲓⲕⲁϩⲓ: ϧⲉⲛ ⲟⲩⲓⲏⲥ ⲉϥϭⲟϫⲓ ⲛ̀ϫⲉ
ⲡⲉϥⲥⲁϫⲓ. Ⲡⲉⲧϯ ⲛ̀ⲟⲩⲭⲓⲱⲛ
ⲙ̀ⲫ̀ⲣⲏϯ ⲛ̀ⲟⲩⲥⲟⲣⲧ: ⲉⲧϫⲱϣ
ⲙ̀ⲡⲓϩ̀ⲗⲟⲗ ⲙ̀ⲫ̀ⲣⲏϯ ⲛ̀ⲟⲩⲕⲉⲣⲙⲓ:
ⲟⲩⲟϩ ⲉϥϩⲓⲟⲩⲓ ⲙ̀ⲡⲓⲭⲣⲓⲥⲧⲁⲗⲟⲥ
ⲙ̀ⲫ̀ⲣⲏϯ ⲛ̀ϩⲁⲛⲗⲁⲕⲙⲏ. Ⲛⲓⲙ
ⲉⲑⲛⲁϣ̀ⲟ̀ϩⲓ ⲉⲣⲁⲧϥ ⲙ̀ⲡⲉϥⲙ̀ⲑⲟ
ⲛ̀ⲛⲉϥϫⲁϥ: ϥ̀ⲛⲁⲟⲩⲱⲣⲡ ⲙ̀ⲡⲉϥⲥⲁϫⲓ
ⲟⲩⲟϩ ϥ̀ⲛⲁⲃⲟⲗⲟⲩ ⲉⲃⲟⲗ. Ϥ̀ⲛⲁⲛⲓϥⲓ
ⲛ̀ϫⲉ ⲡⲉϥⲡ̅ⲛ̅ⲁ ⲟⲩⲟϩ ⲥⲉⲛⲁϧⲁϯ ⲛ̀ϫⲉ
ϩⲁⲛⲙⲱⲟⲩ. Ⲫⲏⲉⲧϫⲱ ⲙ̀ⲡⲉϥⲥⲁϫⲓ
ⲛ̀Ⲓⲁⲕⲱⲃ: ⲛⲉϥⲙⲉⲑⲙⲏⲓ ⲛⲉⲙ
ⲛⲉϥϩⲁⲡ ⲙ̀ⲡ̀Ⲓⲥ̅ⲗ. Ⲙ̀ⲡⲉϥⲓ̀ⲣⲓ
ⲙ̀ⲡⲁⲓⲣⲏϯ ⲛⲉⲙ ⲉⲑⲛⲟⲥ ⲛⲓⲃⲉⲛ:
ⲟⲩⲟϩ ⲛⲉϥϩⲁⲡ ⲙ̀ⲡⲉϥⲟⲩⲟⲛϩⲟⲩ
ⲛⲱⲟⲩ. ⲁ̅ⲗ
</p>

