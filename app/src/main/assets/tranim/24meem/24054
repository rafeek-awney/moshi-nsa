ماشي معايا اللي فداني
----------

-1- 
ماشى معايا اللي فداني مش ممكن أبداً ينساني
مالي حياتي هتاف وأغاني ووعد ييجي قريب ثاني
-2- 
ميت كنت أعطاني حياة أصبح قلبي بيت لله
ديني كبير هو اللي وفاه ها أقضي حياتي لمجده صلاة
-3- 
لما عدوى بيجى يحارب إما بمدح وإما تجارب
وسط الريح تملانى الراحة طول ما معايا يسوع في القارب
-4- 
مين يقدر يفصلنى عنه مين يقدر يخطفنى منه
فيَّ بتكمل روعة فنه مهما يقولوا الناس ويظنوا
-5- 
إيه اللي أرده نظير غنى حبه غير إنى أفضل دايماً جنبه
عايز أعلن رقة قلبه علشان أخلى الكل يحبه
-6- 
عهدي أجاهد طول أيامي مهما اشتدت بيَّ آلامي
لازم يشهد عنه كلامي لازم أبين سر سلامي
