مد إيديك عالبحر ياموسى
------------------------

-القرار-
مد إيديك عالبحر ياموسى أنا أمرت وسيكون
مرة أخيرة وبعدها لن تروا تاني جيوش فرعون

-1-
مد إيديك عالبحر وشقه يدي مع الإيمان
تكسر رؤوس التنانين وتسحق لوياثان

-2-
مد إيديك بعصا الصليب واضرب عالمياه
تحصد نصرة وتحصد أرض والعدو يحصد (آه)

-3-
مد إيديك عالبحر أنا جاعل لك في البحر طريق
واصمت لأني راح أقاتل عنك وقت الضيق

-4-
مد إيديك أنا مادد يدي عالأمواج وياك
يعبر شعبي واعلن مجدي لعدوي إللي عاداك

-5-
مد إيديك صرختك الصامتة هزت السموات
هاعبر بيك وعاسمَّع شعبك من أعاديك صرخات

-6-
مد إيديك أصدرت أوامري للبحر وهايطيع
والعدو متغر وما يدري إنه أمر جيشه يضيع

-7-
مد إيديك أعداؤك مدوا وفكروا إني بعيد
والسما وجيوشها استعدوا بفقرات التمجيد

-8-
مد إيديك من تاني وقول له يعود بحر وله موج
العدو فكر إن دخوله بحوري دي منها خروج

-9-
مد إيديك للشعب يسبح وآدي مريم بدفوف
قول "الرب اتمجد" وافرح خللي الأرض تشوف

-10-
مد إيديك ليشوع واتشفع لسه حروب وحروب
إلى أن آتي بنفسي وأرفع للراحة الشعوب

-قرار العدد الأخير-
مدوا إيديكوا لمنّْ سمايا وارتووا من صخر الدهور
تشبعوا من حضرتي وحمايا إلى دهر الدهور


