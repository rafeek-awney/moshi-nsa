ما انتاش وحداني
----------

-1– 
قوم نزل عودك من ع الصفصاف
واستل نشيدك زي السياف
قوم رنم تاني ما نتاش وحداني
ده الرب سنيدك والعدو خواف
-القرار-
قوم رنم (2)
الرب يردك والريشة في يدك 2
فوق الأوتار زي المجداف
-2– 
مركبنا اتحرك والمينا اتشاف
والريس جنبك ماسك الخطاف
البر أمان طول ما الإيمان
نغماته في قلبك عاليين ونضاف
-3– 
راجع بغنايم لولي وأصداف
والمركب عايم م الخير أصناف
عمال بترتل عودك بيهلل
فرحك يا سماوي مالهوش أوصاف
