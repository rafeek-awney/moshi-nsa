مصر بتندهك
-----------
-+-
أرضها الطَّاهره ونيلها
كل شبر مشيت عليه
رملها حتى ونجيلها
إنت جيت وبارِكت فيه
وسايب وعد بالبَركه
لشعبك إللى جوَّاها
سامحنى . إزاى بقى بتِرضَى 
بأوجاعها وشكواها

-القرار-
يارب مصر بتندهك .. إبعت لمصر سلام
سايبين بلادنا بين إيديك .. وده آَأْمَن مَكان

-+-
فيه ديابة كتير جعانه
سَنَّه أنيابها الوحوش
فيه أسَد غالب معانا
غيرُه مين عَنَّا يِحُوش
بيوتَك فيها إحميها
خرافَك يا آبو قلب كبير
عَشان إنت مِراعيها
يناموا ويصبَحوا على خير

-+-
كُل شارِع كُل حِتَّة
صَحَرا أو وادى وِدِلتا
يا إلهنا باركهم إنتَ
رجَّع الأفراح لِمَصر
شِيل دُمُوعها مِن عينيها
شيل حُمُولها مِن عَليها
طَمِّن النَّاس إللى فيها
حَوِّل خُسارِتهُم لِنَصر


