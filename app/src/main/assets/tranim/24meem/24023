مريم أم الغلابة
---------------

-القرار-
مريم أم الغلابة بلسم يشفي التعابى
قدام الله تملي صلواتها مستجابة

-+-
يا بتول زادت علينا أحزاننا و اتحنينا
تحت حمولنا و بقينا في هموم متقيدين

-+-
و يا أم يسوع فادينا بشفاعتك صلي لينا
عايزين معونة لينا لحنانك محتاجين

-+-
الليل بيغيب نهاره و القلب يزيد مراره
و النور طال انتظاره يا مريم تعبانين

-+-
ابليس بشباكة صابحة و لكل دقيقة صدمة
أمور الله قصادنا و عنينا مغمضين

-+-
العالم بيحاربنا و من الشر تعبنا
و من الدنيا شربنا و لسة عطشانين

-+-
ده يسوع فاتح بيبانه صلي لينا ندوق سلامه
يروي قلوبنا بحنانه و يهدي الحيرانين


