كل الماضي بيشهد ليك
----------

-القرار-
كل الماضي بيشهد ليك ولحبك ورعايتك لينا
والحاضر والجاي في إيديك بالحمد هايشهد لك فينا

-1-
(ما بننساش)2 الإيد الحلوة اللي اتمدت وقت الأزمات
ولا ننساش ولا يمكن أبداً راح ننسى تعزياتك في الآلامات

-2-
(ما بننساش)2 النعمة اللي بترفع وتصون وقت الضعفات
(قوة دمك)2 وشفاعتك والروح يشفع فينا بأنات

-3-
ما بننساش إن في أمراضنا بلمسة بتشفي وصوتك يدي القلب حياة
(نبض عروقنا)2 اللي في أجسادنا بيشهد عن إحسان الله

-4-
(ياما نسينا)2 أمانتك لينا وخنا القلب اللي ماسبناش
(واما رجعنا)2 في لحظة لقينا حبك صادق ما بتنساش
