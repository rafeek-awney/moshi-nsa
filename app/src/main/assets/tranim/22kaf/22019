كل يوم تحت صليبك
-----------------

كل يوم تحت صليبك كنت بافكر دايماً فيك ياربي وأجيلك
من غير خوف زي أبويا عن أسراري وعن حكايتني هناك باحكيلك
كنت كتير يا ربي بافكر من دلوقتي وحتى أما أكبر
إني لا يمكن يوم هاتغير وأنسى صليبك
كنت في قلبي دايماً أصلي يفضل حبك في تملي 
ومافيش حاجة في يوم تمنعني إن أجيلك وافضل أحكيلك
وأما كبر ناديتك تاني بس لقيت في إيدي ياربي قيود منعاني
حزن وخوف مالي كياني سجن خطية وحب وشهوة عالم فاني
وبقيت تاني يارب بافكر امتى أرجع لك وازاي هاقدر
أقعد زي ما كنت صغير تحت صليبك
وبقيت تاني في قلبي باصلي إن تغفر لي وتخلي شهوة قلبي وروحي تملي
إني أجيلك وافضل أحكيلك
وأما رجعت لقيتك حاني بين احضان الآب في الروح فرح يملاني
مسحت دموعي جددت كياني باعترافات من عمق القلب ندم جواني
وإزاي بقى يا رب هاكافئك وعلى رعايتك
هافضل طول الوقت أطاوعك جوه طريقك
ويكون قلبي بيرنم لك طول العمر هامجد اسمك
أغلي ما عنده بيقدملك لما أجيلك
