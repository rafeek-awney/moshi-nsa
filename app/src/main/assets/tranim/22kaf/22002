كان اصغر راعى داود
-------------------

كان اصغر راعى داود
والحرب كانت جبارة
فرسان جامدين وجنود
بيحاربو بكل مهارة
وداود كان بين أغنامه
بيرتل أحلى كلامه
بيرتل سر سلامه
وفى أيده النونو جيتاره
وظهر جبار فى عيونه شرار
طوله يمكن يطلع ست أمتار
جليات كان شايل سيف لامع وكبير مخيف
لابس متاريس ودروع بتحر فىعز الصيف
ضحك الجبار ضحكايه
واتصعب قال مساكين
مين راح ينزل ويايا وبسيفه يحارب مين
مين راح ينزل ويايا وبسيفه يبارز مين
أنا أنا مش جايلك بسيوف
ولا خايف منك شوف شوف
أنا اصغر منك جداُ
لكن ما اعرفش الخوف
و داود كان عارف انه
اصغر سيف أتقل منه
لكن ربه بيحميه
هو اللى يدافع عنه
و داود جاب اصغرحجرايه
حطها فى النبلة وطوحها
ونت فى الهوا كام ونايه
طارت طيران من مطرحها
فو فو فو فو
ونت ونه كبيره فى رأسه
داخ ووقع واتهد حماسه
وقع الجبار من فوق
و داود فات من فوقه وداسه
