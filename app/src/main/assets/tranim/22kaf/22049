كلمة جميلة
----------

-القرار-
كلمة جميلة بتتقال دايماً صوتي بيقولها وعقلي وقلبي
كلمة وحب كبير جوايا بتملى حياتي كلمة ربي

-1-
 مالك قلبي ومالي عينيه ونسمة روحه تعمل فيَّّ
في طريقي يمهده يسندني عينه تحرسني وقلبه عليَّّ
(بأمشي في نوره وبأسمع صوته وأملي أشوفه في ملكوته)2
وأما بأتوه من حضنه شوية بحنانه وصبره يناديني

-2-
 أب حقيقي في حضنه أنا عايش عارف حاجتي وكل مطالبي
يسمع صوتي بدون ما أناقش أصلي حبيبه وهو صاحبي
(عشت سلامه ودقت حنانه وبحبه وعايش علشانه)2
ولو شاركتني في حبه الدنيا يحزن قلبي وتقسى متاعبي

-3-
 مادد إيده ليل ونهار تعالى صالحني وحنن قلبك
فتح لك حضني وليك تختار وانا متأني لأني بحبك
(باعمل ناسي وبأنسى خلاصي وبحزن ربي بقلبي القاسي)2
ولما تضيق الدنيا وتعند ملقاش غيره يسند راسي

-4-
 طول السنة وأنا عيني عليك اسمك ناقشه في كف إيدي
من بين ملايين أنا باراعيك وباشيل عنك أي أذية
(تفرح بي طول ما إيدي بتشيلك هي وعيني)2
ولما باسمح لك بتجارب تنسى حناني وتيجي علي
