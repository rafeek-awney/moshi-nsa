كان فيه عنقود عنب
-----------------

-+-
كان فيه عنقود عنب
طلع فى غير اوانه
خده راهب من الرهبان
وداه لرئيس الدير

-+-
شكره رئيس الدير
مكاريوس الكبير
فكر يديه لراهب
تعبان و سنه كبير

-+-
راح قاله انت تفوز
إنت راهب عجوز
والخير اللى بيجي
نديه للي يعوز

-+-
أخده الراهب خجلان
وقاله هو كمان
معقول أنا إللي آكله
واخويا يبات جعان؟!

-+-
فضل العنقود دا كتير
يلف بدون تفكير
وأخيرا رجع تاني
لمكاريوس الكبير

-+-
قام القديس فى الحال
جمع الرهبان وقال

ها احكيلكم على حكاية
إنما عال العال

-+-
انا شايف المحبة
بتزيد حبه حبه

ودليلي الأكيد:
آدي عنقود المحبة

-+-
يارب أنت النور
انت الله المحبة

والشمعة لما تنور
ضوئها ما يستخبى
