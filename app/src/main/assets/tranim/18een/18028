عارفك مش قادر ترتاح
----------

-1-
عارفك مش قادر ترتاح شايف قلبك كله جراح
عمرك في طريق مظلم راح تعال يسوع عنده الأفراح

-القرار-
تعال إليه وسلم ليه وحط حياتك بين إيديه
هايغفر ليك خطايا ماضيك ويضمن كل الحاضر فيه

-2-
وهاتفضل عايش تعبان طول ما عينيك على الإنسان
ليه فكرك شارد حيران ده يسوع يملا الفكر طمان

-3-
ارجع وارمي عالم فاني مش هاتفكر ترجع تاني
ليه قلبك م الهم يعاني عمرك ضايع وإنت الجاني

-4-
جرحك مين يقدر يداويه ذنبك مين يقدر يداريه
ليه خايف تتقدم ليه حملك إرميه كله عليه
