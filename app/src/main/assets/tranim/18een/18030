عالي لفوق أنا رافع إيدي
----------

-1-
عالي لفوق أنا رافع إيدي عندك ملكي وعزي وسيدي
وبعز أنا مش عاوز حاجة إن كانت مش راح ترضيك (2)
أبداً أبداً ولا يغنيني ولا يشبع قلبي ويرويني
ولا يملا عينيَّ ويكفيني غير بس اللي تجود بيه إيديك (2)

-2-
رافع إيدي بفرحة وباعلن إنت يا صاحب الوعد بتضمن
إنك تصنع للي فعلاً حط رجاء أيامه فيك
أبداً أبداً مش مستني حد من الدنيا يطمني
أو مسنود على غيرك لكن سندي هايكون كله عليك

-3-
رافع إيدي بفخر وباهتف طاير زي النسر بارفرف
عالي عالي ومليان قوة إنت أمين وأنا بأشهد ليك (2)
أبداً أبداً مش متساب وحدي هنا ف دنيا الأتعاب
مليان قلبي سلام من وعدك رب المجد بذاته حاميك (2)
