علبة الوانى بتعلمنى
--------------------

-القرار-
(علبة الوانى بتعلمنى افتكر ربى على الدوام
وكل لون له معنى فى قلبى مش هانساه مع الايام)2

-1-
بيفكرنى اللون البنى
بشوية تراب وطين
مش ممكن انسى اننا منهم
مهما كبرت وبقيت عظيم

-2-
بيفكرنى اللون الاسود
باثامى وكل الاحزان اللى
مسحها الرب بحبه
وطرحها فى بحر النسيان

-3-
بيفكرنى اللون الاحمر
بربى الغالى على الصليب
لما سفك دمه علشانى
واحتمل الموت الرهيب

-4-
بيفكرنى اللون الابيض
بأغلى ساعة واحلى يوم
لما كسانى الرب ببره
وازال عنى كل لوم

-5-
بيفكرنى اللون الاخضر
بالمراعى والوديان
والراعى بعصايته وعكازه
بيخلينى دايما فرحان

-6-
بيفكرنى اللون الازرق
بالسما الحلوة وبيت الاب
ورب المجد بينورها
رب الكون والارباب

-7-
بيفكرنى اللون الاصفر
بالاكاليل والتيجان
هايلبسهانى الرب بيده
ومعاه هاكون دايما فرحان
