عارف ضعفي 
-------------

-القرار-
عارف ضعفي وطبعي 
عارف جرحي وألمي 
	(وفي إيدك يارب فرحي
	وحضنك ده أماني )2 
	
-1-
لمَّا أجيلك وأنا تعبان 
آخذ منك كل حنان 
	(والعطشان معاك رويان 
	رد لي نفسي من الأحزان)2

-2-
أنت النور اللي بيهديني
وسط ظلامي ويعزيني
	(جوه كلامك ألقى سلامي
	راحتي معاك أنت يا إنجيلي)2

-3-
لمَّا همومي يارب تزيد 
أصرخ ليك يارب أنا ليك
	(وأستنى بشوق ألاقيك
	تحضنّي وتحِن عليَّ)2

-4-
صوت السما دايماً يتكلِّم
لمَّا نصلِّي ولمَّا نسلِّم
(صوت الراعي صوته يطمّن
	صوته يخلِّي القلب يرنِّم)2
