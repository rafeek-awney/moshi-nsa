عصر النهضة راجع تاني
--------------------

-القرار-
عصر النهضة راجع تاني اهتفي ياكنيسة بأغاني 
خلو الزيت مالى المصابيح ضم إيمانك ويا إيمانى

-1-
دا رسل الرب الأطهار انتظروا ونالوا سكيب النار 
واحنا بنطلب وف إسم البار مواعيد الوقت الآخرانى

-2-
راجعين بخضوع ليك يا إلهنا طالبين ملكوتك في حياتنا 
تايبين عن شرنا وطرقنا تاركين العالم الفاني

-3-
اتمسكى ياكنيسة بالوعد ولا تستني من الناس حد
دا عمر البيت ماهايتملى مجد إلا بحضوره الربانى

-4-
ما في أبواب تقوي عليكي يا كنيسة دا وعد يسوع ليكي 
إنك تغلبي باسم فاديكي وتدوسي الفكر الشيطاني

-5-
المجد ليك يا مخلصنا ياللي صليبك سر خلاصنا
بنصلى لعملك كرسنا واجعلنا للكنز أوانى


