زي الصبح
--------

-+-
زي الصبح نورها منور هي العدرا وأم النور
في السما حصلت آية عظيمة شافها يوحنا بكل سرور

-+-
متسربلة بالشمس بحالها تحت قدمها قمر في ظهور
ويا كمان 12 كوكب (فوق راسها داير ما يدور)2

-+-
يا ما الناس انتظروا العدرا قبل ما تيجي زمان بزمان
نسلها يسحق رأس الحية حتى اكتمل الوقت وبان

-+-
إبن الله المولود منها لأجل ما تبقى ولادة كمان
فاقت كل نساء العالم (بنعظمها في كل أوان)2

-+-
من دلوقتي وطول الأيام بنطوبها أجيال أجيال
قدس روح الرب حشاها بوجوده فيها بكمال

-+-
أمي خلاها تكون سما تانية عرش ما بين أحضانه جلال
فاقت كل نساء العالم (بنعظمها في كل أوان)2
