انا غريب وتايه
----------

أنا غريب وتايه وعايش حزين ووحيد
من بعد ما سبت أبويا وسافرت بعيد بعيد
ودعت البيت يا اخواتي وأخدت أنا كل حاجاتي
وهناك ضيعت فلوسي أصبحت في فقر شديد
أصحابي في جوعي سابوني ومع الخنازير تركوني
من بعد العز في بيتنا أصبحت حزين ووحيد
وفي لحظة قلت ف بالي أنا ليه ما ارجعش لبابا
أبكي له وأعلن ندمي وأكيد يسامحني أكيد
مش قادر أبعد عنك رجعني تاني لحضنك
محتاج أقرب منك محتاج لقلب جديد
ورجعت بسرعة لبيتنا وعيوني مليانة دموع
مكسوف من نفسي ونادم آسف وكلي خضوع
في طريقي لبيتنا لمحته واقف مستني رجوعي
ملهوف مشتاق متألم لضياعي وبعدي وجوعي
لمحني بكى بحرارة ودموعه سالت بغزارة
بمحبة وقوة قبلني وف حضنه الدافي أخدني
ودموعه الغالية بتنطق الليلة دي أجمل عيد
