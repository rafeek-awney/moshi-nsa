انا هاستناك
----------

-+-
أنا هاستناك كل يوم لأنك حي
حسب الوعود والشهود بأنك جاي
راح أقف قدامك يرويني حنانك
وأشوف أمجادك ربي الحبيب

-+-
أنا هاستناك بكره كمان ده يوم جديد
هاتمتع بيك لما تكشف لي أمر جديد
يدك تطعمني حبك يسندني
تشفي لي ضعفي ده أنت الطبيب

-+-
أنا هاستناك لأن كلامك لا يزول
ده ولا قوات ولا سلاطين تقدر تقول
ده كلام أمثال ومالوش برهان
ده كان زمان مش راح يعود

-+-
ده كلامك حي وكل يوم يعطي حياة
أموات بتقوم وخطاة بتفرح بالنجاة
وكلامك يرجع يشفي ويرفع
يروي ويشبع كل محتاج

-+-
أنا هاستناك لأن كلامك روح وحياة
اللي يقراه أحشاءه تفيض أنهار مياه
سهران فرحان في نور وأمان
نفسه في سلام وفي نصرة كمان

-+-
هاستنى فاديَّ لما يعود يوم الاختطاف
وألوف واقفين رافعين أصواتهم بالهتاف
صادق وأمين للمؤمنين والمنتظرين والغالبين
أنا هاستناك
