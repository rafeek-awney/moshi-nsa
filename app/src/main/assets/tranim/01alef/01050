اسف حاضر شكرا
-------------

-القرار-

آسف حاضر شكراًهما يادوب تلت كلمات
قولهم تبقى فعلاً فيك أحلى صفات

-1-
لما فى يوم تغلط فى حد
أو تعمل حاجة تضايق
قول آسف قولها بجد
هدي أعصابك خليق رايق

لما تغلط وكمان تعند

كلمة آسف ماتقولهاش
تلقى صاحبك عنك يبعد

روح اتأسفله متنساش

-2-
قول حاضر لما تسمع
نصيحة من حد كبير
لازم تتعلم تخضع
والناس تلقى فيك تغيير

إذا فى فكرك انك شاطر
بابا يقول ”انت غلطان“
لازم تسمع وتقول حاضر
صلى واطلب الغفران

-3-
والرب يسوع بيفكرنا
نشكر لما ناخد حاجة
وكمان هو بيعلمنا
ندى للناس المحتاجة

لازم نفتكر دايماً
ربنا عطاياه كتير
قوله يا ربى شكراً
بكل حب وتقدير

