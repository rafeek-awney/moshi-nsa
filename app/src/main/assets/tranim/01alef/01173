التعبان لما بيلجا لك
----------

-1-
التعبان لما بيلجأ لك ياربي في لحظة بيرتاح
والمجروح بتمد له إيدك وبتشفي كل الجراح
والمحتاج لما بيشكى لك دايماً بتساعده وتديه
واليائس بكلمة منك بترجع أمله وأمانيه

-القرار-
شكراً ليك (2) شكراً يا إلهنا شكراً ليك شكراً من أعماق قلوبنا
أنت فادينا وأنت راعينا وأنت ياربي سر فرحنا

-2-
قلبك مليان حب كبير وعينيك طول العمر علينا
وصوتك الحلو يطمن كل قلوبنا ويعزينا
طول مشوارنا أنت معانا وإيديك ماسكة بحب إيدينا
ورعايتك ربي وحنانك حاسين بيهم من حوالينا
