اسمك ده فوق اسامينا
----------

-القرار-
اسمك ده فوق أسامينا وكلامك نور لعنينا
بنحبك مهما قاسينا يا يسوعنا يا غالي علينا

-1-
حبك ساكن جوانا اسمك إنت اللي عطانا
نحيا في طاعة وأمانة علشان دي إرادتك لينا

-2-
دي منابع وبتروينا نبع يفيض دايماً فينا
من اسمك نور حوالينا ووعودك مالية إيدينا

-3-
وكتبت بدمك لينا كل حياتنا وخطاوينا
يا يسوع إنت محلينا مهما يقولوا في أسامينا

-4-
شكراً مهما بيجرى لنا مجداً ليك مهما قابلنا
ها نقول شكراً في آلامنا ونحولها لخير لينا
