الرب ساكن جوه قلبي
----------

-1-
الرب ساكن جوه قلبي  الرب يضمن ليَّ الأمان
هيعمل إيه إبليس وجيشه ده الرب غلبه من زمان
هو القوي يقدر قوي يطرد عدونا بقوته وبسلطته بنعلن نصرنا

-2-
مهما الشيطان رسم المشاكل مهما الشيطان علَّى السدود
للحرب مع إبليس نهاية والرب هيحط الحدود
هو القوي يقدر قوي يطرد عدونا بقوته وبسلطته بنعلن نصرنا

-3-
لما الظروف تضغط عليَّ لما الفشل يصبح طريق
لما الحبيب يبعد ويغدر وحدك تكون انت الصديق
إنت القوي تقدر قوي تطرد عدونا بقوتك وبسلطتك بنعلن نصرنا

-4-
وسط المشاكل والمتاعب ها ارفع رايات النصر ليك
ها ارمي الخساير والمكاسب وأبيع حياتي وأشتريك
إنت القوي تقدر قوي تطرد عدونا بقوتك وبسلطتك بنعلن نصرنا
بقوتك وبسلطتك بنعلن نصرنا
