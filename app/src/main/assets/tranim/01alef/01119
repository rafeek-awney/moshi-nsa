اروح لمين غيرك يا يسوع
----------

-1-
أروح لمين غيرك يا يسوع وأنت ربي وحبيبي
أنت اللي تمسح لي الدموع أنت دوائي وطبيبي

-القرار-
دا أنت حبيبي عزي ونصيبي
أروح لمين غيرك يا يسوع وأنا ليَّ مين غيرك يا يسوع

-2-
يجيلك العطشان ترويه يجيلك الحزين تعزيه
عندك دواء لجميع الناس لكل ما يطلب طبيب

-3-
عندك دواء يشفى الأمراض الروحية والجسدية
قلبي فرحان جداً يا يسوع من يوم ما فتحت عيني

-4-
وعند بركة بيت حسدا هناك مريض أحسنت إليه
ملوش إنسان يرثى لحاله عند تحريك الماء يلقيه

-5-
أصدرت أمر بشفائه حمل سريره وقام فرحان
حبك عجيب جداً يا يسوع قلبك بيفيض رقة وحنان

-6-
كم مرة أحسنت إليَّ كم مرة ضممت جروحي
أنت قريب جداً ليَّ أنت حبيب قلبي وروحي

-7-
كم مرة أسرتني جروحك كم مرة عزيتني بروحك
خذني إلى العمق يا يسوع أرى جمالك وجروحك
