امور الله عجيبة
----------

-1-
أمور الله عجيبة مواعيده عجب العجاب
يغير الأزمان ويسبب الأسباب
إذا عداني في صحرا يفتح لي ينبوع في صخرة
وإذا اشتدت مجاعة يبعت خبزي ويا الغراب

-القرار-
إلهي صخر الدهور لا ينعس لا ينام
قدامه الكل واضح في النور زي الظلام
والقدرة في إيده وحده والكل خاضع لمجده
ولأني غالي عنده قلبي مليان سلام

-2-
محبة الله عجيبة تعلا فوق الجبال
محبة كمان قريبة ثابتة في كل الأحوال
يا حبه يا طول أناته لكل ولاده وبناته
أب مثالي ورعايته هي كمال المثال

-3-
سلام الله عجيب بيبان وسط الخطر
تلقى المؤمن يرنم رغم الألم والضرر
علشان في قلبه إيمان بالله رب الأمان
الناس شايفاه جفاف وهو شايفه مطر
