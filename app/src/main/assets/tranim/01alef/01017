اسندني فى ضعفي
---------------
-القرار-
(اسندني في ضعفي
واسمع لصلاتي 
اللهم ارحمني 
أنا الخاطي)2
(ومهما بعدنا عنك
تفضل معانا تحاول
بتخلق فينا بولس 
ويموت جوانا شاول)2

-1-
(مهما ضعفي امتلكني
واتسرب فيَّ اليأس 
أنت في عينيك شايفني 
ابنك جبار البأس)2
(وفاتح ليَّ حضنك
وشايل مني الخوف
وبكلمة وعد منك 
باهزم ربوات وألوف)2

-2-
(ومهما بعدنا عنك 
تفضل معانا تحاول
بتخلق فينا بولس 
ويموت جوانا شاول)2
(ما أنا زي السامرية 
جايلك والضعف ماليني 
عطشان وعايز أشرب
ومافيش غيرك يرويني)2

-3-
(رغم الخطية هارجع 
بدموعي أترجاك
مستني منك أسمع 
مغفورة ليك خطاياك)2
(ما أنا ابنك صنع إيديك 
وكلامك ليَّ ميراث
تفضل عيني عليك
وإيديَّ على المحراث)2
