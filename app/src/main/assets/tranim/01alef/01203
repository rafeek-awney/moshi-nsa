العالم يبني ويزرع
----------

-1-
العالم يبني ويزرع وتملي مش شبعان
همه يلبس ويقلع وعن يسوع غفلان

-القرار-
لكن أنا مش من هنا ده هنا عالم فاني
لا مال ولا جاه ولا غنى أنا ليَّ وطن تاني

-2-
الناس بتجري وتكدح ورا سيد اسمه المال
وزرع الشر ما ينفع ده كل شيء زوال

-3-
شايل هم الأيام محروم من السلام
بشكوى وكتر كلام من الضيق والآلام

-4-
يبكوا على الحظ الخاين مش جاي على هواهم
عاوزين في الدنيا جناين والعمر يستناهم

-5-
واحد منفوخ ع التاني زي الحصان الجامح
يعمل للكلمة معاني ولا يعرف مرة يسامح

-6-
فيه عبد لشهواته ونسي طريق النور
ضيع عمره في لذاته وفنان في الشرور

-7-
العالم يهري وينكت وفي غيظه يبات مغموم
وعن تاره ما يسكت وحياته مليانة هموم
