ترن ترن ترن 
--------------------

-القرار-
ترن ترن ترن ترن ترن ترن
أنا سامع تليفوني بيرن
ترن ترن ترن ترن ترن ترن
عامل دوشة دي حاجة تجن
جريت على شاشته بسرعة 
أبص لقيته رقم أنا عارفه تمام
دا زميل الفصل مرقس
مش هارد عليه وهانام

-1-
إبليس جاب فكرة قدامي
هي سبب زعلي م الأصل
إمبارح هو خلاني 
اتعاقب من Miss في الفصل
وأنا من حقي إني أزعل
وأخاصمه شوية أيام
لما يكلمني ها cancel 
ولما هاشوفه هامشي قوام

-2-
جات رنت في وداني صلاة
صلاها ربي الحنون
اغفر ليهم يا أبتاه
لا يعلمون ما يفعلون
إذا كان ربي قدر يغفر
وهو ع الصليب مصلوب
يبقى أكيد أنا هاقدر 
أغفر وزعلي هايدوب


