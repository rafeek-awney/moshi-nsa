بين السكوت بين الكلام
--------------------
-القرار-
بين السكوت بين الكلام
هزتني صرخة في الظلام
بصيت لقيت ابني يسوع 
ميت في أحضان الآلام

-1-
وفي لحظة حسيت بانكسار
وعرفت إيه طعم المرار
ما لقيت دموع تبكي عليه
لكن في قلبي الحزن نار

-2-
وبعدها جم ناس خدوه
وبتوب حزين بيكفنوه
نسيوا إن أمه هاتندفن
مطرح ما كانوا هايدفنوه

-3-
يا صليب ومعمول م الخشب
ده عليك بدم ابني انكتب
ذنب ابن آدم اتغفر 
وبإيده ابني أنا اتصلب

-4-
قلبي ودقاته نواح 
عمري وملفوف بالجراح
وعيني ما هاتنسى الدموع 
ابني الوحيد يا ناس وراح


