بللت فراشي بدموعي 
-------------------

-+-
بللت فراشي بدموعي المرة
وعاهدت إلهي دي آخِر مرة

-+-
هاثبت في حبك هاثبت كالصخرة
من كل قلبي مش راجع تاني

-+-
رجعتْ عليَّ الحرب قوية
ورجعت تاني لعمق الخطية

-+-
فبكيت من قلبي بتوبة نقية
لكن لمدة ورجعت تاني

-+-
قويت إرادتي كتَّرت عهودي
من فرط غروري زوِّدت عهودي

-+-
واثِق بعزيمتي واثق بجهادي
خانتني نفسي ورجعت تاني

-+-
فصرت بشدة وقلت ارحمني
أنا عارف ضعفي يا رب أعنـّـي

-+-
القوة منـَّـك من فوق مش منـّـي
طول ما أنت معايا مش هارجع تاني