برغم الغيمة
----------

-1-
برغم الغيمة وجروحنا القديمة
نفوسنا بتترجاك
تهز القلب من جوه وتبدل ضعفنا قوة (2)
ونستناك
تيجي ع الأرض العطشانة وترويها
تيجي وتحقق أحلامك فيها
والوعد اللي انطفى جوانا سنين يرجع يسند قلوب ويقويها (2)

-2-
وف كل إيد مجداف من جديد بيشق الموج الغضبان
والقلب اللي بيداري بعيد وعايش في حزن تملي وحيد
يرجع فرحان
وتيجي تنتفض أحلامنا المستسلمة
تيجي للمتغرب عنك وعننا
وتعود من تاني الحلم الكبير (2) اللي بيجمعنا ويضمنا
