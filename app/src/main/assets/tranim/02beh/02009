برباط الحب آسرني
----------------

-1-
برباط الحب آسرني
وبحب الأب غمرني
عن كل ضايع عوضني 
بحلاوة العشرة معاه

-القرار-
ده يسوعي ما أحلاه
ده إلهي ما أغلاه
مش ممكن أشبع منه
ولا قلبي يكون لسواه

-2-
دور علي وجابني
وبصوت الحب نده لي
أصبح لي عيلتي وأهلي
وحياتي باعيش في رضاه

-3-
لما بصوته نداني
من حيرتي ومن أحزاني
وهبني خلاص مجاني
بدوام العشرة معاه

-4-
ماقدرش أستغنى عنه
وحياتي باعيشها منه
إحسانه كتير وغامرني
وأنا عايش باستناه
