بغفر يارب
-----------

-القرار-
أنا مش هضيّع مني تاني فرحتي
وليه تضيع مني كمان أبديتي
علشان إساءة ومهما كانت ما تساويش 
من غيرها أو بيها هَكون وأقدر أعيش

-1-
بغفر يارب للي خلوني حزين
واللي ملوني بالمرارة وبالأنين
لو حتى نسيو ومش في بالهم 
وحاجة أبعد عن خيالهم
إني أكون لسه في آلامي طول السنين

-2-
دا أنت كلامك جوا قلبي ما يتنسيش 
قدام عينيك كل آثامي ما تختفيش
لو لسه شايل جوه قلبي
غلطة من إنسان في حقي
مهما أتوب تفضل ذنوبي ما تتمحيش

-3-
لمَّا بَدين الناس وأحاسب في الحياة 
بخطئ قوي وبأخد مكان الله
قاللي بلاش تأخد بتارك 
دمي هو يطفي نارك
بس اطلب مني غفران ها تلقاه

-4-
مين اللي أقوى واللي عند الله عظيم
اللي بيغفر ولاّ بيدين الأثيم
لو مش ها أسامح للنهاية
هلاقيني خسران في الحكاية
وهُم يوصلوا للسما وأنا للجحيم