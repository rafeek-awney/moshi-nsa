باكتب لك أيامي رسالة
----------

-1-
باكتب لك أيامي رسالة حب أهديها يارب إليك
وأرسم لك تسبيحي حكاية هافضل أغنيها يا مليك
وأنا مهما قدمت يا ربي هافضل دايماً ليك مديون
ده انت اتجسدت علشاني وشلت كل الهموم
ده العمر منور بيك والخير يملا ويفيض
وسرور في القلب أكيد أمطار البركة تزيد

-2-
يا كوكب الصبح العالي
باعبد شخصك واسجد ليك
وباسبح اسمك يا غالي دي النصرة مضمونة فيك
يا واهب للزهرة تيجان والعصفور دايماً شبعان
كل أسرار الكون في إيديك يهتف لك قلبي الفرحان
يا مهوب أنا باخضع ليك يا يسوع أنا حبي إليك
يا راويني بغمر عينيك كل كرامة ومجد ليك

-3-
أيام معدودة وهاقابلك زمن الغربة خلاص هايغيب
روحي هاتتمتع وأنا قربك وأنا شايف صورتك يا حبيب
أنا ضامن في سماك مكان بيتك صار لي عنوان
توهبني أكاليل وتيجان وأتهنى برب الأكوان
أنا هافضل مستنيك ده مجيئك لي قريب
وعيني تكون في عينيك يا لفرحة قلبي بيك
