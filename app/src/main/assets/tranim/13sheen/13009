شكرا يارب على الأرقام
--------------------

-القرار-
شكرا يارب على الأرقام
بتفكرنى تمام تمام
إزاى يارب وسط الظلام
تيجى وتعطينا السلام

-+-
واحد ده لص على الصليب
صلى إذكرنى يا حبيب
رديت عليه بسلطان عجيب
اليوم تكون معى فى الفردوس

-+-
بولس وسيلا دول اتنين
فى السجن كانوا مقيدين
رغم التعب والأنين
للصبح صاروا مرنمين

-+-
بطرس يعقوب ويوحنا تلاتة
مع يسوع راحوا فى جنازة
قلبوها فرحة وسعادة
لما أقام إبنة يايرس

-+-
وسط أتون النار اربعة
فتيان تلاتة بكل شجاعة
صارت النار بهجة وسعادة
مع الحبيب الرابع ربى

-+-
خمسة دول عدد الخبزات
فى إيدين يسوع صاروا بركات
مع اتنين من السمكات
أشبعوا خمسة آلافات

-+-
ستة دول عدد الأجران
اللى إتملوا بالخمر كمان
فى عرس قانا الجليل ذهبا
سقاهم بدل السكر بالسلام

-+-
سبعة أيام الأسبوع 
كل المجد لربى يسوع
يوم الأحد آجى بخشوع
أسمع كلام ربى يسوع



