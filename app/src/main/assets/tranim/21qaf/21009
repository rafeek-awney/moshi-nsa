قشة وقشة سابو العشة
---------------------

قشة وقشة سابو العشة
راحوا لمزود مش مشهور
بكوا وإنكسروا لما أفتكروا
أبدًا مش هايجلهم دور
بس فى ليلة جميلة عجيبة
سابوا الضلمة وشافوا النور
شاف القش يسوع متجسد
نونو فى المزود محطوط
قام واتنطط نام واتبطط
علشان يبقى سرسر مظبوط
فرش وعرش ومين كان يدرى
إن الفرح علية هايدور
أصل يسوع دايمًا بيدور
على اللى حزين والناس نسياة
والى مفكر إنة مكسر
ومافيش أبدًا فايدة معاة
يجى بذاتة يسوع فى حياتة
تصبح غالية وحلوة معاة
