قصاقيص دي حكاوي جميلة
----------------------

-القرار-
قصاقيص دي حكاوي جميلة كان حكهالنا يسوع
يالا تعال وقوم ويانا هات أصحابك يحكوا معانا
قصاقيص نتعلم فيها إن إلهنا يسوع

-1-
يالا تعال ننط النطة رحلة عجيبة من غير شنطة
نلعب ممكن نضحك ممكن ويا تالتنا يسوع
وفي قصقوصة يفتح عينا ونشوف نور من بعد العتمة
وخروف تايه يرجع تاني لأصحابه الخرفان

-2-
وأما يونان في بطن الحوت والعشار في أجمل صورة
لما ينادي ارحمني يا ربي ارحمني يا ملكي يسوع
أو دانيال في جب أسود أو خاطي في مرة يعود
يلقى أبوه فاتح أحضانه يلقى أبوه يسوع
