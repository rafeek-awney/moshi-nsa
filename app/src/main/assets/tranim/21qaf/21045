قلبي أسير
----------

-1-
قلبي أسير نعمتك وعملها في قلب حياتي
أنا مديون لرحمتك من بداياتي لنهاياتي
جبتني من المزابل وصنعت لي اسم جديد
وكنت راجع وقابل تقبلني ضمن العبيد
قلبي أسير3 نعمتك 2

-2-
قلبي رهين كلمتك وجهني منين ما تريد
ده أنا مشتاق في سكتك صوتك في حياتي يزيد
واتحرك وأنا شايفك ببساطة عين عارفاك
وأعيش لك وأنا خايفك بقداسة ناس عايزاك
قلبي رهين 3 كلمتك 2

-3-
قلبي شهيد خدمتك وأضيع فيها الغالي
أعلن اسمك وفديتك وصليبك وأنكر حالي
يد على المحرات وبالتانية بامسح دموعي
ناسي كل اللي فات وصوابعي لاجلك شموعي
قلبي شهيد 3 خدمتك 2

-4-
قلبي مناه مجيتك ويكون في سراجي الزيت
مع حكيمات بيعتك كعذارى لازمن البيت
سهري لاسمك باغني ونشيد يجر نشيد
وفوق هايبقى التغني بفرح أبدي ومجيد
قلبي مناه 3 مجيتك 2
