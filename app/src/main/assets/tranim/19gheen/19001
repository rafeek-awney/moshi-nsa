غيرت اغسطين
-------------

-+-
غيّرت أوغسطين الفاجر
حوّلته إلى قديس طاهر
حوّلت ماريا القبطية 
من سيرتها الشيطانية
(إلى سيرة حلوة ملائكية
في عيشة نسك سماوية)2
غيّرت أوغسطين الفاجر 
(حوّلته إلى قديس طاهر )2

-+-
حوّلت كمان موسى الأسود 
اللي كانت هيئته ترعد
إلـى قـديس طـيب متواضع 
قلبـه أبيـض نــوره ساطع
(صاحب قدرة لا نهائية 
بتحب خلاص البشرية )2 
(حوّلت كمان موسى الأسود 
اللي كانت هيئته ترعد )2

-+-
يارب ياللي اتولتهم
بالنعمة وغيّرت حياتهم
هُم وكتير جداً غيرهم
تحريرهم تم وتبريرهم
(أرجوك أرجوك اتولاني 
حولني إلى إنسان تاني)2
(يارب ياللي اتولتهم 
بالنعمة وغيّرت حياتهم)2

-+-
سامحني وبالعطف اشملني
ولصورة بهية حوّلني
إنسان اتحرر من شره 
ومشي بهمَّة في طريق بره
(طرح الماضي بكل سواده 
وفي درب النور ماشي جهاده)2
(سامحنـي وبـالعطف اشملني
ولصورة بهية حولني)2