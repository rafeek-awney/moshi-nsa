غنوا معايا يا شعب الرب
----------------------

-القرار-
غنوا معايا يا شعب الرب
تعالوا نرنم ليه
خلوا هتاف تسبيحنا يدوى
و يعلن إن نصرنا فيه
و ليوم مجيئه نكون
شعبه اللى مستنيه
و معاه هناك فى سماه
نفضل نرنم ليه

-+-
قلبى بيهتف للى فدانى
بدمه على الصليب
روحى و عقلى و يا لسانى
يعظموا أغلى حبيب
بسجود و حمد و عود
هامجد اسمه و أعليه
و فى ليل زمان الغربة
يفضل قلبى يرنم ليه

-+-
وسط الحرب و وقت الضيق
بارفع قلبى إليه
وعده يثبت فى إيمانى 
يخلينى أهتف ليه
دى قيود سجون و جيوش 
حروب نكسرها بالتسبيح
لما بيعلا هتاف إيماننا
مجدًا للمسيح

-+-
مجد الرب فى وسط كنيسته
بنعلنه بالتسبيح
و بأصوات الحمد بنهتف 
علوا اسم المسيح
رافعين صليب الرب ده إحنا
بدمه مفديين
غالبين جنود الشر باسمه
و دايمًا منتصرين

