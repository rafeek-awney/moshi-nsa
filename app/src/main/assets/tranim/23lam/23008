لكن لأ مش هاستخبى
-----------------

-1-
بابتدي اليوم وكلي هموم مش شايف قدامي غير الغيوم
نفسي أقوم لكني مهزوم وحسي مكتوم
حزين زعلان من حيرتي أنا تعبان نفسي أدوق طعم الحنان
خايف وقلقان ضايع في توهان ومفيش أمان

-القرار-
لكن لأ مش هاستخبى أنا عارف إنه في الآخر في نور
هافضل أكمل لغاية لما أقف من تاني والحزن يزول

-2-
موجوع مكسور لكني مغرور نفسي أدوق طعم السرور
غرقان وبادور في غلبي مأسور جوايا سور

-3-
أنا مش عايز أضعف تاني علشان وقعت كتير
مش عايز أفضل مكاني أنا محتاج تغيير
مش هاخاف وأواجه ضعفي مهما إن كان كبير
ومهما وقعت أنا عندي فرصة أقوم من جديد
لأ مش هاستخبى أنا فعلاً شايف بعيني النور
مش هاستسلم ولا حتى لثانية قدام الصعب مهما يكون


