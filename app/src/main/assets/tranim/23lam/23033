لما الحمل بيتقل
----------------

-القرار-
لما الحمل بيتقل يتقل فوق اكتافى
لما الشر بشوكة بيجرح قدمى الحافى
لما مرارة كل خطية تمرر حلقى
بالقى دموع التوبة ياربى دوايا الشافى

-1-
بالقى الراحة ساعة صلاة بتكون وياك
اية اتامل فيها ياربى فى قعدة معاك
لما اتامل فيها باعيشها فى الانجيل
تبقى جناح يرفعنى ياربى واطير لسماك

-2-
وقتها بالقى حملنى ده كله خف وزال
وكأن انت يا ربي رفعته قوام فى الحال
بالقى الراحة ياربى حقيقة وانا وياك
تبقى حياتى ملاها سعادة وفيها سلام

-3-
بانسى الشوك والشر وبانسى كل خطية
وافتكر ان انا ابن وعود صادقة وسماوية
بافتكر ان انا اخدت النصرة على ابليس
يوم مافتحت بدمك انت الفردوس ليا
