سبحوا لإلهنا الحي
----------

-1-
 سبحوا لإلهنا الحي قولوا له وعدت وقلت أنا جاي
تتركنا يارب بس إزاي أنا واثق إن أنت معانا

-2-
 معانا في الضيق والآلام تمنحنا ياربي السلام
ده أنت معانا كل الأيام أنا واثق إن أنت معانا

-3-
 معانا في اتون النيران تمنحنا يارب الاطمئنان
ده أنت معانا في كل آن أنا واثق إن أنت معانا

-4-
 معانا في جب الأسود تحفظنا يا خالق الوجود
ده البابا شعاره ربنا موجود أنا واثق إن أنت معانا

-5-
 مع بطرس في السجن هناك ندخل فيه برضه نلقاك
دا أحنا شعبك وغنم مرعاك أنا واثق إن أنت معانا

-6-
 معانا في الضيق والإضطهاد تحمينا يارب العباد
دا كل شيء عندك بميعاد أنا واثق إن أنت معانا

-7-
معانا يارب في كل حين تسمع صلوات القديسين
تدافع عنا وإحنا صامتين أنا واثق إن أنت معانا

-8-
معانا وإن كنا غير أمناء فأنت امين للإنقضاء
أنظر إلينا الأن برضاك أنا واثق إن أنت معانا

-9-
 معانا ملجأنا وقوتنا ومعيناً لنا في ضيقاتنا
دا أنت اللي في إيدك نصرتنا أنا واثق إن أنت معانا

-10-
 معانا في كل الأوقات وخصوصاً في وقت الضيقات
نرجع لك بالصوم والصلوات أنا واثق إن أنت معانا
