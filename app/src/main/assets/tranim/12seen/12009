ست يا دميانة
--------------

-القرار-
ست يا دميانة
يا شهيدة يا طاهرة
اليوم جاينلك جاينلك
في زيارة مباركة

-1-
جايين نزورك
نتملي بنورك
عايزين شفاعتك يا ستي
شفاعتك ويانا

-2-
في قصر عالي
فوق في البراري
ويا أربعين قديسة
عيشتي فرحانة

-3-
سهرانة بتصلي
للرب تملي
جه عدو الخير يحاربك
معركة خسرانة

-4-
طلب أبوكي
يجوزوكي
رفضتي يا طاهرة وقولتي
عريسي اللي فداني

-5-
عارفين جهادك
في يوم إستشهادك
يوم ما وقفتي بقوة
حامية إيمانك

-6-
أكملتي جهادك
في يوم إستشهادك
روحتي لعريسك حبيبك
بإكليل نوراني

-7-
نسألك إذكرينا
عند فادينا
لكي يتمم يتمم
رحمة وحنانا
