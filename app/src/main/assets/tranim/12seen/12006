سامحنا يا فادينا
----------------

-القرار-
سامحنا يا فادينا
باركنا يا يسوع
عيوننا بتترجاك
مليانة بالدموع

-+-
أنت إلهنا الحي
أنت اللي قريب جاى
حاتيجى وتعزينا
وتمسح الدموع

-+-
دايماً نتعدى عليك
والعالم يغرينا
قوينا قوينا
من فضلك يا يسوع

-+-
تغاضى عن  خطايانا
عظم لطفك ويانا
وضع يدك علينا
وبارك الجموع

-+-
نوصيك بعمل ايديك
خدامك والسامعين
خطاه ومؤمنين
إوردهم للينبوع

-+-
ولا حاجة نستاهلها
من اللي بتديها لنا
دى محبتك غمرتنا
نسجد لك في خشوع

-+-
على القلوب بتقرع
وطوبى للي يسمع
ويتوب توبة من قلبه
توبة من غير رجوع
