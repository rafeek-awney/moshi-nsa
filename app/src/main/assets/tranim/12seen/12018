سنين فاتت و بتقودنا
-------------------

-القرار-
سنين فاتت و بتقودنا
يا راعينا و مرشدنا
و تفضل وزنتك إحنا 
سنين تانية يا سيدنا

-+-
نظير إسمك و له معنى
نذير للرب تجمعنا
بروح الله تسمّعنا
كلامه و بيه بتنفعنا

-+-
و لما إخترت تبقى معاه
يا أنطونيوس يا سريانى
ف ديرك عشت فيه وياه 
بصلواتك يا روحانى
.. بصلواتك يا روحانى

-+-
يسوع إختارك تبقى كاروز
و راعينا تدوم لينا
كلامك كله لينا كنوز
يا شمعة حب تهدينا

-+-
ولا المهجر ف يوم ما نسيت
ولادك اللى ف الغربة
تسافر بره ما مليت
و تصلى للى ليه طلبه
.. و تصلى للى ليه طلبه

-+-
و سائح عشت ف الصحراء
ساكن لكن بلا عنوان
لا همك أرضها جرداء
شايفها بالإيمان بستان

-+-
يا راهب فِكره كله سلام
حياتك كلها تسليم
تمر سنين ورا أيام
و تصبح أسقف التعليم
.. و تصبح أسقف التعليم 

-+-
حتى ف تعبك فاكرنا
سافرنا بقلوبنا معاك
صلينا ورفعنا إيدينا
ليسوع دايمًا يرعاك

-+-
ولا ننسى يا سيدنا 
مصر وطنا ف قلبك إيه
قلت إنها عايشة فينا
مش وطن و بنعيش فيه
.. مش وطن و بنعيش فيه

-+-
يا بابا ف القلوب متشال
و تعلمنا بالأمثال
شفافية و مالها مثال
تجاوب اللى عنده سؤال

-+-
حنان أبوى و حساينه
و إنجيل بينا عايشينه
قلوبنا يا رب تدعيله
تبارك عمره و تديمه
.. تبارك عمره و تديمه

-+-
أجراس كنيسة و لحن سلام
بعيد جلوسك يا راعينا
فرحتنا بيك صبحت ترانيم
يا نعمة من عند فادينا

-+-
كرازتنا ف عهدك إنتشرت
و زادت ف بلاد و بلاد 
كهنتنا بإيدك إترسمت
لهياكل رب الأمجاد
... لهياكل رب الأمجاد

-+-
سنين فاتت و بتقودنا
يا راعينا و مرشدنا
و تفضل وزنتك إحنا 
سنين تانية يا سيدنا


