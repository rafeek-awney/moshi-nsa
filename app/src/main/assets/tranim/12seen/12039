سحابة ذكريات
----------

-1-
آية عاشتها الروح تتأمل في اللي فات
فيها لاقيتني باروح في سحابة ذكريات
أيامي اللي مشيتها بتكلمني عليك
وتقول إنك بديتها وحياتها بين إيديك

-القرار-
ولقيت وياك في الرحلة معاك
فيض الإحسان والرحمة كمان

-2-
 أبداً ما تخليت عني كنت قريب دايماً مني
رغم عيوبي وضعفي لكني شايف حبك لي آسرني
قبل بداية عمري وسني كانت لحظة قربك مني
كانت إيدك بتكوني جنب جروحك كنت راسمني
ولقيت وياك .....

-3-
كام مرة وكنت باغيب عن دار الحب واتوه
وأشعر وكآني غريب وكإبن احتاج لأبوه
وصوت يقوللي ناديه وصوت ياخدني بعيد
وإيد تاخدني ليه ماهي نفس الإيد
وألقى روحي عند الصليبب ولجروحي القى الطبيب
وحبه خادني اليه في لحظة هي العيد

-4-
 في بكايا وأساي ما لقيت إلا أنت معايا
بتجيني تواسيني وجروحك لي عزايا
وكلامك لي شفايا
والقاك إنسان داري بي
وإله مليان حنية
أناتي ألاماتي لو مرة بالاقي نهاية
في صلاتي وطلباتي ولا مرة رفضت ندايا
والقاك إنسان داري بي
وإله مليان حنية
وجروحك لي عزايا وكلامك لي شفايا
يايسوع

-5-
 ياما الشر حاصرني وياما إتحداني الأشرار
والقى الشر بيحني الهامة قدم الجبار
تديني الإنتصار وكأنه ده أنتصاري
وترد الإعتبار وتقولي ده إعتباري
هلللويا(3) ياإلهي البار
عليت الراية وعليتني بإيدك ياسوع
فوق جبل الصعب ومشيتني واسمك مرفوع

-6-
 أيوه فاكر عمري ما أنسى إني عمري ما اتنسيت
جوه قلبك لي مرسى أصلك أنت اللي إشتريت
قلبي ليك عمري ليك روحي ليك نفسي ليك
يا يسوع أنت البداية والحكاية والنهاية

-7-
 رحلة فيها ذكريات مكتوبالك ترنيمات
زي ما فيها دمعيات برضه فيها تعزيات
دي رحلة فيك رايحة ليك رحلة فيك تحلي بيك
لحظة عمر باعيشها معاك هي العمر
يكفي حياتي إن أقضي معاك رحلة عمر
يا يسوع أنت الحياة والطريق اللي مشيناه
