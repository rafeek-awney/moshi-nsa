فعلاً ربي
----------

-1-
فعلاً ربي أنا عارف إنك من نور حبك راح ترشدني
نفسي أجي لك وأقعد أحكي لك واسمع منك كلمة ابني

-2-
عايز أنام فوق صدرك لكن فيه سور عالي مانعك عني
خوفي وضعفي وكلمة لكن حتى شجاعتي بتهرب مني إيماننا أنك صلبت حاملاً كل الحزان

-3-
فجأة نداني وجه صحاني قاللي تعالى وشوف الجرح
ليه مستني في بعدك عني حارم نفسك ليه من الفرح

-4-
ده أنا علشانك سبت سمايا ونزلت من أجل نجاتك
خطاياك صبحت خطايايا وقبلت إني أحيا حياتك

-5-
نزعوا ثيابي بدأوا عذابي جسر خلاصك بدا يتمد
لص يميني ولص شمالي وسط لصوص صار رب المجد

-6-
بصقوا علي ثقبوا يدي كشاه مذبوحه ساقوني للصلب
شوك وكسوني بحربة رموني فسال الدم وسال الحب

-7-
 فيه إيه تاني زي حناني ده بصليبي عليت لك راسك
وضعوني في قبري وأكفاني وبموتي أنا تممت خلاصك

-8-
افرح يا بني واوع تخاف ده حبيبك واخد لك تارك
جنود إبليس تحتيك تنداس ولا تقوى عليك أي ممالك

-9-
شكراً ربي في وعدك صادق أصل في وعدك ما بترجعش
عهد الخوف أهو راح مش راجع إحنا معاك يا يسوع ما نخافش
