فين المعنى في حياتي
----------

-1-
فين المعنى في حياتي دايرة ووقفت ساعاتي
وخايف أيوه خايف م اللي جاي
تهت في دايرة غريبة وهم وأتاريه حقيقة
مش عارف أنا ميت واللا حي

-القرار-
عايز أرجع يا شمسي ألقى ماضي منسي
أرجع أكون نفسي أكون إنسان
مين غيرك أقوى مني أقوى م اللي بيبعدني
وتردني يا ربي للأمان

-2-
سامحني لو رفضتك لو فيه مرة عاندتك
كان عقلي يا ربي غايب مش في الوعي
قول لي لسه باحبك قلها وخدني في حضنك
رجعني أحب الناس وأشوف الضي
