فرحان بيك
----------

-1-
فرحان بيك وانا ماشى معاك
فى طريقك أنا بستناك 
ولو انت اديتنى الحريه
انا بختار افضل وياك

-القرار-
يللى مراحمك دى أبدية 
شايلانى بعطف وحنية
وانا ماسواش أبداً وبقولك 
نعمتك دى يارب غنية
الأعمى بيشوف النور 
والمذدرى م الناس مقبول
والخاطى لما بيتألم 
ترفعه بإيدك على طول

-2-
وقت الخطر انت معلمنى
أفضل ثابت فيك مع إنى 
لما بشوف الموجه بتعلى
روحى ياربى بتهرب منى

-3-
كل ما اشوف صورتى المكسورة
وعيوبى جوايا محفوره
ألاقيك بتجمل وبترسم
بتشكلنى فى أجمل صورة

-4-
فى الضيقة وجدتلى المخرج
ووعدتنى م الحزن راح اخرج 
دى مراحمك قويه ياربى
الصعب ده قدامها بيفرج
