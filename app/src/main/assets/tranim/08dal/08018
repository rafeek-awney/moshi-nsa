دموعك جابيتني لحد الصليب
-------------------------

-1-
دموعك جابيتني لحد الصليب
و شوفتك ياابني ياأغلى حبيب 
وضهرك بينزف ودمك بينزف
وألمك بيشعل في قلبي اللهيب
ولحظة ما حضنت عينيا عينيك
لقيت روحي حاسه بكل جرح فيك
لقيت صوتي يصرخ وينده عليك 
وقرب ويبعدني عنك غريب .
دموعك جابتني لحد الصليب 

-2-
يارتني مكانك اموت لو عشانك
ياريت كنت أقدر أضمك لصدري
دا لو كان بإيدي آخد من وريدي
واقدم حياتي وافديك بعمري
دموعك جابتني لحد الصليب

-3-
وقدام عينيا لقيت إيد قويه
بتمسك بحربه وتطعن في جنبك
ولحظة سكوتك انا سمعت صوتك
بينده ده ابنك يوحنا الحبيب
دموعك جابتني لحد الصليب
