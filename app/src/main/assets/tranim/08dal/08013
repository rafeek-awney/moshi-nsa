دم إخواتي ينادي
---------------

-1-
جيت ياربي قصاد عينيك
محتاج قوة تردني
كل خطوة ماشيها ليك
شايلة هموم بتهزني

-القرار-
دم إخواتي ينادي ويصرخ
دوست عليه ولمسته وشوفته
دقلديانوس قام من قبره
عايز يرجع تاني بوقته
داير يحصد أي صليب 
مرسوم في ملامح أولادك
واللي نادى باسم يسوع
قتله بغدر وكتبوا نهايته

-2-
هدوا كنيستي يارب انجدني 
جوه في قلبي النار تحرقني
على شهدائك اللي انبدحوا
ع الظلم اللي في جوفي واكلني

-3-
إنت هزمت الموت علشاني
وأنا وياك هاغلب أحزاني
يبعد خوفي بلمس إيديك 
واثق عمرك ما هاتنساني
