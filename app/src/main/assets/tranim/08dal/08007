دايماً تسمع لصلاتي
----------------

-1-
دايماً تسمع لصلاتي
قلبك شاعر أناتي
قبل ما أجيلك وأحكيلك 
ألقاك تسمع لآهاتي
وتجاوب على صرخاتي 
تنقذني في وقت ضيقاتي
وفي لحظة لما أناديلك
القاك تسرع لنجاتي

-2-
عالم كل أحتياجاتي
رغم همومي وحساباتي
أرفع قلبي وأصليلك 
والقاك عارف طلباتي
وبتشهد كل حياتي
قصة عمري وحكاياتي
عن نعمه وخير ومراحم
في ماضي وعمري الآتي

-3-
ما في يوم طولت علي
إلا قصدك خير لي
ثقتي في حبك يا فادي
مليان رحمه وحنيه
ده كفايه على وجودك
لما أصرخلك بوعودك
مش عايز حد سواك
يا محلى الغربه بجودك
