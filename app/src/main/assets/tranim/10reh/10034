روح الله ماليني
----------

-القرار-
روح الله ماليني هو بيعزيني
وصوت يسوع مني بيطمني
ويقول ده إنت في يميني

-1-
 وأنت في الخطية كنت غالي عليَّ
وزي العيون غلاوتك هتكون بعد رجوعك تاني ليَّ

-2-
 وإن مريت في تجارب وإن صادفت عقارب
دوس بعز اوع تتهز
لأني فيك أكون أنا غالب

-3-
 في كل ضيقاتك أنا شريك حياتك
أبعث ملاكي يقف ويشاكي
وأنا ضامن لك نجاتك

-4-
 عيش مرفوع الرأس ولاتخاف م الكاس
وأصبر وأتحمل وأنظر لي وأتأمل
وإيه يعملوا بيك الناس

-5-
 مين يقف قدامك إفتكر مقامك
دا إنت إبني واللي يصيبك يصيبني
وأنا بنفسي ساير أمامك

-6-
 السما فرحانة بيك وملايكة من حواليك
وإنت بتخدمني وبتقدمني
وأنا سهران دايماً عليك

-7-
 ده أنا وهبت خدامي يشتركوا في آلامي
وحسب وعدي يشتركوا في مجدي
وهنا يحفظهم ملء سلامي
