هاقول الحق أنا مش كداب
----------------------

-القرار-
هاقول الحق أنا مش كداب حتى ولو كان فيها عقاب
لأن الكدب حقيقي خطية عقابها جهنم ونار وعذاب هاقول الحق أنا مش كداب

-1-
هاقول الصدق أنا مش راح أخبي هاقول الصدق ومش راح أخاف
وحتى ولو ولا واحد شافني لأن إلهي سمعني وشاف

-2-
مش راح أقول دي كدبة صغيرة ولا دي كبيرة مافيش أحجام
ولا في بيضا أو فيه سودا لأن الكدب مالوش ألوان

-3-
لما هاقول الصدق تمللي يمتلي قلبي وفكري سلام
وأرضي إلهي حبيبي فادي وأعيش بالحق مدى الأيام


