جاي بذبيحة حمد
----------

-1-
جاي بذبيحة حمد بأقدمها بقلبي الفرحان
جايب لحن في إيدي وكلمة بأقدمها بإيمان
جاي وبأقدم بيك م اللي في إيدك ليك
يا وطن الإنسان يا وطن الإنسان

-القرار-
علمني أقدم ليك تسبيح يرفعني إليك
واكون كذبيحة حمد أنا بين إيديك

-2-
ياللي إديتني حياتك حب أنا باهدي حياتي إليك
حبك ساكن جوه القلب وقلبي ساكن في إيديك
قلبي يغني أكيد طول ما الحب يزيد
ويزيد الإيمان يا وطن الإنسان

-3-
اسمك أحلى اسامي الدنيا وأحلى اسامي الكون
مجد لاسم يسوعنا الغالي وللجنب المطعون
شمس الأرض تغيب والنور يبقى صليب
راية الحق تبان يا وطن الإنسان

-4-
ملك المجد واسمك عالي وفي إيديك السلطان
أمم الأرض وكل شعوبها وكل ملوكها كمان
بكره ها تسجد ليك تخضع تحت إيديك
ياصاحب السلطان يا وطن الإنسان
