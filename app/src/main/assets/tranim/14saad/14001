صدق انى كتير حبيتك
--------------------

-+-
صدِّق إني كتير حبيتك 
صدِّق إني عشانك جيت
صدِّق إني أنا مستني
مهما بعدت ومهما جريت

-+-
صدِّق مهما تكون ضعفاتك 
قولي بحبك قول محتاجك
صدق لو من قلبك تطلب
راح أغير لك كل حياتك

-+-
صدق إني راح أنسى ماضيك 
صدق إني راح أسكن فيك
صدق إني عاوزك ليَّ 
تفرح بيَّ وأفرح بيك

-+-
صدق زي الطفل ما يعمل
كل اللي يقوله له أبوه
ياخده بكل يقين وبساطة 
مهما قالوا له أو تعبوه

-+-
صدق إن عدوك خادع
صدق إنه عدو مكسور
صدق أنه يحب الظلمة
وما يقدرش يعيش في النور

-+-
صدق أنك أنت في إيدي
صدق إن مكانك قلبي
صدق أنك مكتوب عندي 
صدق أنك أنت في شعبي