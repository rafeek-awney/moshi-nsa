صوت يسوع جميل
----------

-القرار-
صوت يسوع جميل يشفى كل عليل2
تشهد له السموات والأرض وتشهد له الأناجيل2

-1-
 لما سمعت صوت حبيبي بينادى علىَّ
صوته الحلو كان ممزوج بعطف وحنية
هداني فدانى سدد كل الدين اللي علىَّ
طهر قلبي طهر نفسي وفتح لي عينيَّ

-2-
 صوته يسكت أعظم قوة يطفي أتون النار
تسمع له الرياح تخضع له أمواج البحار
لما ينادى الميت يخرج من بين الأموات
صوته جميل وحلقه حلاوة كله مشتهيات

-3-
 كل شئ مكشوف قدامه كل شئ عريان
يعرف كل خبايا القلب وأفكار الإنسان
يكشف أسرار السامرية عند بير يعقوب
تعترف له بكل خطية وتآمن وتتوب

-4-
 صوته ينور قلب الأعمى يشفى كل عليل
شاول يصبح بولس أعظم خادم للإنجيل
قلبه أتغير وكل طريقه لما الرب ناداه
فتعال حالاً يا خاطي اسمع صوت الله

-5-
 صوته ينادي لكل خاطي اسمع صوت الله
ها انسى لك أنا كل الماضي من خطايا وذنوب
تعال اتمتع بالحرية كفاية ذل وهوان
تضمن معايا الأبدية والبسك تيجان

-6-
 صوته ينادي لكل مؤمن لا تخشى الآلام
ده معينك ع العالم ربك إله السلام
لما تواجهك أي ضيقة اذكر انك غريب
ومسافر لديار حبيبك ورحيلك قريب
