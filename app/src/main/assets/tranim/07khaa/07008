خلق الرب السما والأرض
--------------------

-1-
(خلق الرب السما والأرض
وملى الكون بالطول والعرض)2
ونجوم سايره في السما دايرة
والفضا واسع مالهوش حد

-القرار-
(أنا متميز)2 عن كل الأشياء حوالى
(أنا وحدى)2 الرب منحنى الحرية
وجعلنى صاحب سلطان
على كل الطير والحيوان
والأكتر من كل دا كله
قال لذتى مع الإنسان
(أنا متمِيز)2 فى الحرية وبالسلطان
والرب أدانى لسان ناطق وإرادة حرة وبيان
حتى لما غلطت فداني ومنحني الغفران
ووعدني بحياة أبدية ونعيش
ويا الرب كمان

-2-
(خلق اليابس والأنهار
خلق الرملة والأشجار(2
وجبال طالعة وبحور نازلة
والمية مليانة اسرار

-3-
(والحيوان أشكال وألوان
وطيور مالية الجو كمان )2
لكن كل دا وحده في جانب
والأفضل هوَّ الإنسان


