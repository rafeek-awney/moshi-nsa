خليك فاكر إن إلهك
-----------------

-1-
لما الفجر يقابل ليلك 
لما الشمس تنور عينيك
لما نهار الدنيا يحاوطك
يملى بأمله ونوره طريقك

-القرار-
خليك فاكر إن إلهك
كل صباح مش ناسي يعولك
من خير إيده تشبع دايمًا
م البركة راح تلقى نصيبك
سايب نفسك جوه عيونه
صوته مصاحبك هو دليلك
وقت الضيقة يكمل ضعفك
أب حنين هو صديقك

-2-
لما تلاقي الزاد والمية
وتدوق طعم النوم الهادي
واحتياجاتك متلبية
ويكون فرحان راضي

-3-
لما تحس إنك مطمن 
ماسك إيد ربي الحنان
لما يدفي الروح بأمانه
تتبسم وتقول له كمان
