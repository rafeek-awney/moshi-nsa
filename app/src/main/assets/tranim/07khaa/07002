خبرنى يا يوحنا
---------------

-+-
خَبِّرني يا يوحنا عن صدره الحَـنـَّـان
وإزاي كنت بتسنِد رأسك وفي أي مكان
جاوبني ياللا وقوللي رَد يوحنا وقال
ده صدره واسع واسع يساع كل الناس
وقلبه نابض نابض كله محبة وإحساس
مش لاقي زي صدرهُ أتكئ عليه في أمان

-+-
وإنت يا بطرس خَبِّرني عن صخرة الإيمان
وإزاي الرب أقامَك من أعمِدة البُنيان
جاوبني ياللا وقوللي رد بطرس وقال
ده أقامني في كنيسته رغم كل الإنكار
وضَمِّني لعروسته في محفل الأبرار
مش لاقي زيّه صخرة تسنِدني في كل مكان

-+-
يا توما تعال وقوللي الشك كيف كان
وإزاي خلاك تؤمن لما رأيت بالعَيان
جاوبني ياللا وقوللي رَد توما وقال
ده جرحهُ واضح واضح شُفت مكان المُسمار
وفي جنبه آثار الطعنة من حربة الغدَّار
مش لاقي زي جروحهُ تُدْخِلني للأعماق

-+-
وأنت يا شاول خبِّرني كيف قبلت الإيمان
وصرت مثال للخدمة بشّرت في كل مكان
جاوبني ياللا وقولي رد بولس وقال
أنا اضطهدت كنيسته ووقفت ضد البار
غيرني بروح قدسه فصرت إناء مختار
مش لاقي زيه محبة مات من أجل الأشرار

-+-
وإنتوا يا كل الأحِبّة قولولي كمان وكمان
عن ينبوع المحبة وعن فيض الحنان
رد التلاميذ وقالوا ما لم يخطر على بال
دي محبة قويّة قوية أقوى حتى من الموت
ودي عيشة هَنيّة هنية عربون حياة الملكوت
مش ممكن ننسى أبداً صورته جوّه البُستان