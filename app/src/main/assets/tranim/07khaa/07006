خرج الزارع راح يزرع
-------------------

-1-
خرج الزارع راح يزرع
دا في لوقا 4:8
ماشي في حقله بيوزع 
بذوره جوا المزرعة
والزرع دا هو الكلمة
يحصل له إيه يا ترى ؟
دا ممكن ينموا بالنعمة
أو يموت شوفوا اللي جرى

-القرار -
حياتي ربي بين إيديك
ازرع فيها كلمتك
خليني أثمر واديك
كله جاي من نعمتك

-2-
يا خسارة شوية بذور
وقعوا وسط طريق الناس
قام جات له قوام الطيور
أكلت والباقي بينداس
كلمة الله يا أولاد
لما تدخل في قلوبكم
اوعوا إبليس والأجناد
يجوا وياخدوها منكم

-3-
شوية وقعوا ع الصخور
نشفوا من الشمس وم الحر
دول قبلوا الكلمة بسرور
بس قوام رجعوا للشر
طلع الشوك وخنق بالكوم
كل بذور وقعت جواه
دا اللي حصل لما الهموم
خنقتهم وثمرهم تاه

-4-
بس الأرض اللي باللطف
حضنت بذرة جواها
دي ثمرها جايب 100 ضعف
والرب اللي نماها
كلمتك ربي بتتذاع
وقلوبنا هي التربة
خليها مفتوحة تساع
كل بذور وتكون خصبة
