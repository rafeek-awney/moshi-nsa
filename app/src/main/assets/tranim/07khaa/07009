خلى بالك ياللى بتزرع
---------------------

-القرار-
خلى بالك ياللى بتزرع
بكرة هتحصد اللى زرعته
واللى بنيته ليك راح يرجع
تشترى انت اللى فى يوم بعته

-1-
اللى قولته فى يوم على غيرك
بكرة هيتقال برضه عليك
حتى اللى رسمته فى تفكيرك
غيرك بكرة هيرسمه ليك

-2-
ياللى بتزرع حب وخير
خير الرب هيملى حياتك
بكرة هتحصد اجر كبير
والتعويض يغمر اوقاتك

-3-
ياللى بنيت للعمر مخازن
وقلت يانفسى العمر طويل
مهما نهار الدنيا يطول لازم
بكرة هييجى الليل

-4-
لو جيت ليسوع الحنان
يدى لقلبك ارض جديدة
تكبر فى بذور الايمان
تحصدها فى ابدية سعيدة


