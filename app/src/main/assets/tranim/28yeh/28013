 يللى بإيدك كل الكون
--------------------

- القرار -
 يللى بإيدك كل الكون 
 تأمر وتقول كن فيكون
 كل كلامك ثابت باقي
 ولا كلمة ولا حرف يزول
 
 -1-
 ده كلامك في حياتي أساس 
 هو طريقي وليا خلاص 
 حتى إن أنكر كل الناس 
 أنا هاتمسك بيه على طول
 
 -2-
 ده كلامك في حياتي حقيقة 
 بيه أعيش عمري في كل دقيقة 
 بيطمنى في وقت الضيقة
 وهاعيش بيه أنا مهما يكون
 
 -3- 
 ده كلامك في حياتي دليل 
 كل وعودك في الإنجيل
 مهما هايبقى طريقي طويل
 أنا هامشي في دربك على طول
