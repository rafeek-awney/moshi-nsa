يا رب فك القيود
----------

القرار-
يا رب فك القيود من سجني طلعني
واهدم جميع السدود قدامي وارفعني
-1– 
خايف خايف وأصبح خوفي سجاني
والخوف حكم على قلبي ولساني
واللي اتملا بالخوف ما يقدرش
من غير إيديك يرجع شجاع تاني
-2– 
بائس ويائس وليل اليأس ساكني
ضاعت خيوط الأمل والحلم ضاع مني
نقطة سواد عتمت على شمس أحلامي
يا رب نورها قبل الليل ما يغلبني
-3– 
مربوط بحبل الحزن في العتمة
ناسي الفرح غافل عن النعمة
نسيت مباهج عشرتي وياك
وهويت دموعي وقعدة الضلمة
