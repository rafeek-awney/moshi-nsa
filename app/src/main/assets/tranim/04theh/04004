ثابت مهما الأرض اتهزّت
---------------------

ثابت مهما الأرض اتهزّت
مهما الريح أخدت أو جابت
أنا ماسك في يسوع ومتبّت
علشان أفضل دايماً ثابت!
تيجي الريح.
. وتروح الريح
ما يهمش إن جت أو راحت!
مهما يكون أنا هأفضل ثابت!
تنزل أمطار
وتفيض أنهار
وبيوت تنهار
وأنا ما اتهدش!
ويقوم إعصار
أو ريح جبّار
ويهزّ الدار
وأنا ما اتهزش!
و أفضل ثابت
فيه ناس تانيين
في الخلا بانيين
على رمل وطين
ما بيتلمش!
وأنا بيتي مريح
وأساسه صحيح
هتمرّ الريح
أو ما تمرّش!
و أفضل ثابت
الناس خايفين
في قلق عايشين
ويناموا صاحيين 
بعيون ترعش!
وأنا في الأهوال
مرتاح البال
لو قام زلزال
أنا ما أهتمش!
وأفضل ثابت
ثابت مهما الأرض اتهزّت
مهما الريح أخدت أو جابت
أنا ماسك في يسوع ومتبّت
علشان أفضل دايماً ثابت!
تيجي الريح.
وتروح الريح
ما يهمش إن جت أو راحت!
مهما يكون أنا هأفضل ثابت!
